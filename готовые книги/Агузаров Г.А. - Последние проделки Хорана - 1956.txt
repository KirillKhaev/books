ХОРАНЫ ФӔСТАГ БАЛЦ иу изӕр хъазтӕй сӕхимӕ ӕнкъардӕй ӕрбаздӕхт Хораны хо Клавдя. Джихтӕгӕнгӕйӕ ӕрбадт рудзынджы раз стъолы фарсмӕ. Йӕ зӕронд мад Натъа дыууӕ хатты бацыд чызджы уатмӕ, фӕндыд ӕй, цы кӕны, уый базонын, фӕлӕ уый каста фӕрсагӕй, цыма йӕ нӕ бафиппайдта, афтӕ. Уӕд Натъа йӕхи нал баурӕдта ӕмӕ Клавдяйы афарста: — Ӕнхъӕлдӕн, цӕуылдӕр мӕсты дӕ, чызг? Клавдя йӕм йе ’ргом раздӕхта, фӕлӕ та ницы сдзырдта. — Ӕз дӕумӕ куы дзурын. Цы дыл сӕмбӕлд? Клавдя сыстад ӕмӕ йын дзуапп радта: — Нал фӕразын Хораны ӕнӕсӕрфат митӕм кӕсынӕй. Абон дӕргъы хъазты фӕсивӕд цин кодтой, уый та къуыдипп митыл схӕцыди. Куыстуарзон фӕсивӕды ’хсӕн фидаугаа дӕр на: кӕны. Кӕдмӕ цӕрынмӕ хъавы афтӕмӕй. Уыцы рӕстӕджы Хоран дуар ӕрбакъуырдта ӕмӕ йӕ цыма исчи ӕрбасырдта, афтӕ уаты ӕваст фӕмидӕг. Бӕрӕг уыд, мады ӕмӕ хойы ныхӕстӕй цыдӕртӕ йай хъустыл кӕй ӕрцыд. — Чызг, ӕз та дын афтӕ зӕгъын, ӕмӕ мӕныл ма мӕт кӕн, — афхӕрдта йӕ Хоран. — Ӕз зонын, цы архайын, уый. Уыдоп Ӕрджынарӕгӕй дарддӕр сӕ къах нӕма авӕрдтой, фӕлӕ ӕз федтон... Хӕтӕнты ахаттӕн.., «Уыдон», зӕгъгӕ, Хоран дзырдта йе ’мбӕлттӕ — Хъырым, Дзибу ӕмӕ ӕндӕртӕй. — Хъӕртӕ ма кӕн, Хоран. — Мах дӕр дын исчи не стӕм. Бинонты ныхасмӕ дӕр-иу байхъус, — загьта Натъа. Цӕвиттон, Хоран дзырдта йӕ «балцыты» тыххӕй. Уыди сӕм стыр дыргъдон. Алы аз дӕр-иу, фӕткъуытӕ ӕмӕ кӕрдотӕ куыд цӕттӕ кодтой, афтӕ сӕ Хоран уӕймӕ ласта, куы иу рапмӕ, куы иннӕ раимӕ. Ноджы ма-иу сӕ сыхы дӕр ӕмӕ фӕрсаг хъӕуты дӕр асламӕй ӕлхӕдта дыргътӕ. Ныр дӕр та йӕ афон ралӕууыд... Хораны хъустыл ӕрцыд ахӕм хабар: Энскы горӕты, дам, дыргъӕн тынг стыр аргъ ис. Уый дзы кӕддӕр къорд хатты уыдн ӕмӕ-иу бирӕ ӕхца райста. Ныр дӕр та сфӕнд кодта ацӕуын. Хоран цалдӕр ӕхсӕвы ӕмӕ боны фӕстӕ куы ныххӕццӕ, уӕд горӕты базары ӕрцамадта йӕ асыччытӕ. Фӕлӕ йӕхи цӕстытыл дӕр нал ӕууӕндыд. Ӕлхӕнджытӕн-иу аргъ куы загъта, уӕд сӕ мидбылты худтысты ӕмӕ та-иу аздӕхтысты. Райсомӕй изӕрмӕ йӕ дыргътӕй ауӕй кодта ӕрмӕстдӕр цалдӕр килограммы. Дыккаг бон Хоран бафиппайдта, адӕм алы ’рдыгӕй кӕй хӕссынц иттӕг хорз бирӕ дыргътӕ. Уӕд Хоран хъӕр кӕнын райдыдта: «Тӕгӕрыхъӕуккаг фӕткъуытӕ ӕмӕ кӕрдотӕ! Адджын сты!.. Адджын сты!» Иу гуыбыргомау, боцъоджын лӕг, йӕ рахиз къухы лӕдзӕг, йӕ галиу къухы карзинкӕйы дзаг дыргътӕ, афтӕмӕй Хораны цӕстытӕм хинӕйдзаг каст бакодта ӕмӕ загъта: — Ӕгӕр зынаргь сты, лӕппу! Нӕ горӕты ацы аз дыргъ арӕх у. Ардӕм сӕ кӕй ӕрластай, уымӕй фӕрӕдыдтӕ... Хоран ӕм исдугмӕ ӕнӕууӕнкӕй бакаст ӕмӕ мӕстджынӕй ӕрбадт асыккыл. Зӕронд лӕг фездӕхи фӕстӕмӕ, йӕ мидбылты та бахудт, стӕй йӕ фӕндагыл арасти. Хоран ӕнӕхъӕн къуырийы дӕргъы фӕци базары ӕмӕ дыргътӕй ауӕй кодта ӕрмӕстдӕр иу чысыл. Ӕнхъӕлмӕ каст дыккаг хуыцаубоны стыр базармӕ ӕмӕ та хъӕр кӕнын райдыдта: «Тӕгӕрыхъӕукка^ дыргьтӕ! Адджын сты! Аслам сты! Лӕвары хуызӕн!» Къорд боны фӕстӕ дыргътӕ ӕмбийын байдыдтой ӕмӕ сӕ хъуыды дӕр ничи уал кодта. Тыхтӕ ӕмӕ амӕлттӕй ма ӕцӕг «лӕвары хуызӕн» ауӕй кодта йӕ дыргътӕ ӕмӕ ӕрӕздӕхт Тӕгӕрыхъӕумӕ. Бӕлццон къуырийы дӕргъы хӕдзарӕй уынгмӕ нӕ- рацыд. Натъа тыхсти, Хораны хъуыддаг кӕй нӕ фӕрӕстмӕ, ууыл, фӕлӕ ницы сдзырдта. Уыцы «балцы» фӕстӕ Хоран «йе ’муд куы ’рцыд», уӕд та ронӕй йӕхи ӕрбалвӕста, йӕ гӕлифе хӕлаф, йӕ хӕдон* аив иту ӕвӕрд, афтӕмӕй, схъӕл сӕрӕй рараст Тӕгӕрыхъӕуы уынгты. Фӕлӕ дзы зӕрӕдтӕ ӕмӕ сывӕллӕттӕ йеттӕмӕ змӕлӕг нӕ уыд. Иууылдӕр куысты уыдысты. Хоран дзӕвгар рӕстӕг алӕууыд иу фисыныл, стӕй араст иннӕмӕ. Уым дӕр афӕстиат иу цасдӕр, бирӕ фӕракӕс-бакӕс кодта алырдӕм, фӕлӕ кӕимӕ аныхас чындӕуыдаид, уый нӕ уыд. Уырдыгӕй ацыд, кӕддӕр ыл Зуриат хъазты йӕхи кӕм атигь кодта, уыцы фӕзмӕ, алырдӕм бирӕ фӕфӕлгӕсыд, фӕлӕ та уым дӕр никӕуыл сӕмбӕлд ӕмӕ уӕд ӕрбаздӕхт сӕхимӕ. Иухатт та Хоранӕн радзырдӕуыд ахӕм хабар: Бобройы горӕты, дам, туджы аргъ ис хъӕдындз ӕмӕ нурыйӕн... Йӕ цыбыр ӕлвыд рихитӕ та адаудта, фесхъӕл та ӕмӕ йӕхи нымӕр загъта: «Бакусӕп дзы ис». Бирӕ фӕцӕттӕ кодта Хоран уыцы «балцмӕ». Адӕймаг цӕхӕрадоны йӕ къах кӕм ӕрӕвӕрдтаид, ахӕм зӕххы гӕбаз «зӕрӕстонӕй» нал ныууагъта: ныссагъта дзы хъӕдындз ӕмӕ нуры. Бинонтӕн дзы ӕндӕр ницы халсары мыккаг тауын бауагъта. йӕ хъӕдындзтӕ ӕмӕ нурытӕ куы сцӕттӕ сты, уӕд сӕ бафснайдта. Ноджы ма ӕлхӕнгӕ дӕр бакодта ӕмӕ та араст Бобройы горӕтмӕ. Адӕм базармӕ цӕуын куы байдыдтой, уӕд уайтагъддӕр базыдтой, Хоран ӕрӕфтӕггаг кӕй у, уый. Урсурсид сыгьдӕг нурытӕ зындысты бур голджыты кӕмттӕй. Фӕлӕ рӕстӕг куыд ивгъуыдта, афтӕ стыр ерджен голджыты рӕнхъ фылдӕрӕй-фылдӕр кодта Хораны фарсмӕ. Йӕ цуры бадт сырхуадул, зӕрондгомау сылгоймаг. Уый йӕ( разы дзул ӕмӕ нард хуыйы о фыд ӕнӕвгъау ӕркарста ӕмӕ аходӕн хордта. Хоран ӕй афарста: — Ды та кило цас кӕныс?.. — Ам иу аргъ ис: нурыйы кило—фондз сомы, хъӕдындзы кило— дыууӕ сомы ӕмӕ ӕрдӕг, — дзуапп радта сылгоймаг ӕмӕ та хӕрын райдыдта. — Уӕдӕ ӕз афтӕ куы фехъуыстон, ам, дам, нуры ӕмӕ хъӕдындзӕн диссаджы хорз аргъ ис, — загъта Хоран, йӕ цӕстытӕ ныхъоппӕг сты, афтӕмӕй. Зӕронд уо йӕ комдзаг куы аныхъуырдта, уӕд йӕ мидбылты бахудт, Хоранмӕ зынӕрвӕссонӕй бакаст ӕмӕ дарддӕр дзырдта: — Аслам мӕгуыры хос нӕу. О, кӕддӕр махмӕ дӕр нуры ӕмӕ хъӕдындз зынаргъ уыдысты. Ныр ӕнӕхъӕн Бобройьц облӕсты дӕр халсартӕ бирӕ садзынц, зайгӕ дӕр хорз кӕнынц. Мах колхозы иу фӕллойбонӕн ӕрмӕст нуры радтой килойы ӕрдджытӕ, хъӕдындз та — уымӕй фылдӕр. Ды дӕр дӕ куыстӕн райстай?.. Цас уӕм радтой? Хоран йӕ дзых фӕхӕлиу кодта, зӕронд усмӕ ӕдзынӕг ныккаст ӕмӕ къӕзгӕ сдзырдта: — Ӕз... Ӕз дӕр колхозон дӕн. Дзӕвгар... Бирӕ килотӕ радтой махмӕ дӕр... Сылгоймаг урс хӕцъилӕй йӕ былтӕ* асӕрфта, хӕринӕгтӕй ма цы баззад, уыдон атыхта ӕмӕ Хоранмӕ ӕнӕууӕнкӕй скасти, фӕлӕ вицы сдзырдта. Уыцы рӕстӕджы базары кусӕр ӕхца ӕмбырдгӕнгӕ ӕрбацӕйцыд ӕмӕ Хоранмӕ куы ’рбахӕстӕг, уӕд дзыхълӕуд фӕкодта ӕмӕ хъӕрӕй сдзырдта: — Бобройы базары рагӕй нал федтон ахӕм уӕйгӕнӕг. Стӕй Хоранмӕ бацыд ӕмӕ йӕ афарста: — Ӕмбал, ды кӕцӕй дӕ? Дӕ гаэххӕттытӕ... — Табуафси, — загъта Хоран, ӕмӕ йӕ риуы дзыппӕй фелвӕста цъӕх чернилӕйӕ фыст гӕххӕтт. Базары кусӕг бакаст: «Ӕвдисӕндар лӕвӕрд у Тӕгӕрыхъӕуы колхоз «Хурскӕсӕны» уӕнг Гӕбӕзаты Будтийы фырт Хоранӕн, уымӕн ӕмӕ уый йӕхн нурытаз ӕмӕ хъзедындзтӕ ласы Бобройы горӕтмӕ уӕймӕ. Колхозы сӕрдар Хуырымты Д. Секретарь Къӕдзилты Т.» Базары кусӕг йӕ хъӕлӕсы дзаг ныххудт, Хоранмӕ ӕвдисӕндар радта ӕмӕ загъта: — Ех, ӕмбал, йӕ мады мард дон-дон чи ласта, уый ӕмбисонд дыл ӕрцыд! Бобройы облӕсты адӕм ныр канд сӕхи хъӕдындз ӕмӕ пурыйӕ ӕфсӕст не сты, фӕлӕ цыдӕриддӕр халсартӕ ис, уыдонӕй дӕр. Хоран хъахъдзыхӕй баззад базары кусӕгмӕ. йӕ фарсмӕ цы адӕм уыд, уыдон ныппыррыччытӕ кодтой, стӕй та алчи дӕр йӕхи хъуыддагыл архайдта. Бады тӕгӕрыхъӕуккаг Хоран Бобройы горӕты базары. Бады фӕндзӕм бон. Цас фылдӕр бады, уыйас нурыйы аргъ дӕлӕмӕ хауы. Хъынцъым казны,, тыхсы: «Назхимӕ зынаргъдӕрыл ауӕйгӕнӕн уыди...» — Тӕгӕрыхъӕуккаг нурытӕ ӕмӕ хъӕдындзтӕ! Судзаг нурытӕ ӕмӕ хъӕдындзтӕ! Тынг асламӕй! — хъӕр кӕны Хоран базары. Тыххӕй йын ауӕй сты ӕмӕ ӕрцыд сӕхимӕ. Натъа цӕстӕнгасӕй базыдта, йӕ лӕппуйы балц та кӕй нӕ фӕрӕстмӕ, уый. Хоран цалдӕр боны йӕхи нӕ равдыста адӕммӕ. «Ныр ма кӕдӕм фӕцыдӕуа!»—хъуыды кӕньг уый. — Цӕгатмӕ? Хуссармӕ? Хурскӕсӕнмӕ? Хурныгуылӕнмӕ? Фӕлӕ цы фӕластӕуа? Дыргътӕ сты, ӕмӕ сӕ ласӕггаджы аргъ дӕр нӕ кӕнынц. Хъӕдындзтӕ, нурытӕ уыдысты, ӕмӕ уыдонӕй дӕр ницы ахъаз ис. Картофӕй фӕпайда чындӕуаид ӕмӕ куыд? Хор?..» Ахӕм сагъӕстимӕ та изӕры ’рдӕм Хоран рацыд сӕ хӕдзарӕй ӕмӕ куыддӕр фисыныл фӕзылд, афтӕ Хъырымыл хӕрхӕмбӕлд фӕци. — А-а, Хоран куы даэ уый! — загъта Хъырым хъӕлдзӕгӕй. — Кӕм дӕ, дӕ хорзӕхӕй? Балцы кӕй уыдтӕ, уый' фехъуыстон. Цӕй, цы хабӕрттӕ ис? Хоранӕн ӕнӕнхъӕлӕджы уыд уыцы фембӕлд ӕмӕ исдугмӕ цы загътаид, уый нӕ зыдта, стӕй сдзырдта:  — Иу цалдӕр боны балцы уыдтӕн. Раст зӕгъын хъӕуы, мӕ фӕндаг иууыл хорз нӕ рауад, фӕлӕ дзы уӕддӕр дзыппмӕ къорд мин сомы фӕбырыд... Бӕзӕрхыг, цардхуыз Хъырым йӕхи афтӕ дардта, цыма йӕм Хораны ныхӕстӕ тынг диссаг кастысты. Ӕнӕуый та зыдта, фӕстаг балцы рӕстӕджы адӕмӕй цы хъӕдындзтӕ ӕмӕ нурытӕ ӕрӕмбырд кодта, уыдонӕн сӕ аргъ дӕр кӕй нӕ бафыста. — Уый ӕвзӕр нӕу, — загъта ӕрӕджиау Хъырым. — Махӕн дӕр нӕ куыстӕн бирӕ ӕхца радтой. Ӕрмӕст хор нӕ хӕдзармӕ ӕрбаластон фондз тоннӕйы. Афтӕмӕй фароны мӕнӕу ӕмӕ нартхор цы фӕкӕнӕм, уымӕн ницы зонӕм. — Уыдӕттӕ афтӕ фӕуӕнт, — дзырдта дарддӕр Хъырым, — фӕлӕ хӕстӕг нал цӕуыс ӕмӕ уый хорз нӕу, Хоран. Гыццылӕй нырмӕ иумӕ схъомыл стӕм ӕмӕ уый рох кӕнын нӕ хъӕуы... — Ӕнӕвдӕлон дӕн, дзӕгъӕлы рауай-бауайӕн мын рӕстӕг нӕй, — дзуапп радта Хоран, йӕ хӕдон дзӕбӕхтӕ кӕнгӕйӕ. — Хъыг дын ма уӕд мӕ ныхас, Хоран, — загъта та Хъырым, — фӕлӕ адӕммӕ хӕстӕг куы ’рбалӕууис, уӕд дӕ хъуыддӕгтӕ ӕвзӕр нӕ уаиккой. — Мӕн тыххӕй ма тыхс, Хъырым, — ӕнӕрвӕссонӕй дзырдта Хоран. — Ӕз алы ранӕй дӕр мӕ фарчы хай ратондзынӕн... Хъырым ӕдзынӕг ныккаст Хоранмӕ, йӕ маст рафыхт, карз ныхӕстӕ зӕгъынмӕ йын хъавыд, фӕлӕ йӕхиуыл фӕхӕцыд. Ууыл дыууӕ зонгӕйы фӕхицӕнтӕ сты. Хоран ма уынгты къорд зылды ӕркодта, фисыныл алӕууыд, фӕлӕ| та йӕ фарсмӕ куы никӕйы федта, уӕд сӕхицӕй куыд иунӕгӕй рацыд, афтӕ иунӕгӕй ӕрӕздӕхт фӕстӕмӕ дӕр. Бирӕ фӕхъуыдытӕ кодта, стӕй йӕ мадӕн афтӕ зӕгъы: — Гыцци, райсом балцы цӕуын ӕмӕ, ӕвӕццӕгӕн, тӕгӕрыхъӕуккаг дон тагъд нал бануаздзынӕн... —' Мӕн та афтӕ фӕнды, ӕмӕ дӕ ӕнӕхайыры балц куы ныууадзис, де ’мгӕртты куы фӕзмис, уӕд хуыздӕр уаид, — йӕ маст нал баурӕдта Натъа. — Дӕ иунӕг хо дӕр ма дӕу тыххӕй адӕмы ’хсӕн къӕмдзӕстыг у... — Цы, цы? Чи у къӕмдзӕстыг? Мӕн тыххӕй? Ӕмӕ ӕз... Ӕз худинаггӕнӕг дӕн? Хоран бандонӕй фестад ӕмӕ уаты дыууӕрдӕм рацубацу кӕнын райдыдта. — Уӕдӕ фендзыстӕм, сдзырдта ма ӕмӕ фӕдуарӕтте. Мад ӕнкъардӕй ӕрбадт ӕмӕ йӕ цӕстытыл ауадысты, йаэ' фырты куыд буцӕй схъомыл кодта, цы фыдӕбӕттӕ бавзӕрста, уыдон ӕмӕ йӕ зӕрдӕ суынгӕг... Хоран та араст балцы. Ацы хатт уӕймӕ ницы аласта. Кӕдӕм цӕуы, уый дӕр бинонтӕн нӕ загъта, афтӕмӕй ӕхсӕвы цъӕхӕй рараст сӕ хӕдзарӕй. Цалдӕр мӕйы Хоранӕи хабар нӕ уыди. Рацыдаид дыууӕ/ азы бӕрц. Тӕгӕрыхъӕуккӕгтӕ ӕфснайд фесты сӕ тыллӕг. Афӕдзы тӕккӕ бӕркадджындӕр рӕстӕг та ралӕууыд. Раст иу ахӕм фӕззыгон бон Дзибуйы ӕмӕ Зуриаты чындзӕхсӕвы хъӕубӕстӕ минас куы кодтой, уӕд ӕнӕнхъӕлӕджы Хоран фӕзынд хъӕуы уынджы. Фыццагдӕр ӕй чи федта, уыдониу сӕ цӕстытӕ асӕрфтой, афтӕмӕй йӕм ӕдзынӕг кастысты. Нӕ сӕ уырныдта, уыцы адӕймаг Хоран у, уый. Фӕсивӕдӕй чидӕртӕ разгъордта йӕ размӕ: — Мидӕмӕ Хоран, ам адӕмӕн ӕмбисонды чындзӕхсӕв куы ис... Хораны нӕ фӕндыд, фӕлӕ уӕддӕр бацыд хӕдзармӕ. Бацин ыл кодта Хъырым дӕр. — Цӕй даргъ балцы фӕдӕ ацы хатт? — афарста йӕ уый, фӕсивӕд куы фӕсабырдӕр сты, уӕд. — Зонут; ӕз куыстон... Куыстон черметы министрады бӕрнджынӕй... — Кӕй бӕрнджынӕй зӕгъыс? — Черметы министрады .бӕрнджынӕй. Иуӕй-иутӕ ӕваст нӕ бамбӕрстой, Хоран «чермет» цы хоны, уый. Фӕлӕ та йӕ Хъырым афарста. — Ома, сау металлургийы министрады бӕрнджынӕй? — Уӕда^' ма ӕндӕр цавӕр черметы министрад ис? — дзуапп радта Хоран сӕрыстырӕй. — Ӕмӕ уӕддӕр комкоммӕ дӕ куыст цы уыди? — Уый бирӕ ныхасаг у. Ӕрмӕст уын ӕй цыбырӕй зӕгъдзынӕн: куыстон комплексон ӕгъдауӕй. Сымах уый нӕ зондзыстут. Бӕрнон хъуыддаг... Ноджы мӕм—машинӕ. Дыууӕ шоферы. Бирӕ кусджытӕн лӕвӕрдтон разамынд. Раст зӕгъын хъӕуы, ӕнцон нӕ уыд, фӕлӕ уӕддӕр фӕрӕзтон. Ныр дӕр мӕ нӕ уагътой мӕ куыстӕй... Хоран йӕ алыфарс афӕлгӕсыд, стӕй та, фӕсивӕды цӕмӕй бадис кӕнын кодтаид, уый тыххӕй загъта: — Комплексон куыст ӕнцон нӕу, ӕз та дзы арӕхстӕн. Хӕрзиуӕг дӕр мын фӕцӕйлӕвӕрдтой, фӕлӕ... Чидӕртӕ ныххудтысты ӕмӕ Хоран йӕ! ныхас фӕуагъта, йӕ рихитӕ адаудта ӕмӕ та йӕ алыварсмӕ афӕлгӕсыд. Тракторист, цъӕхцӕст, бурхил Дзодзыры хъӕубӕстӕ хуыдтой «мадзура», фӕлӕ ма йӕм уый дӕр йӕхи нал баурӕдта: — Бахатыр кӕн, Хоран, мах агрегат ныр дыккаг аз кусы комплексон ӕгъдауӕй: уыцыиу рӕстӕг хуым дӕр кӕны, таугӕ дӕр, похцийӕ дӕр ласы... Фӕлӕ дӕу комплексон куыст цы уыд, уый ма нын бӕлвырд бамбарын кӕн. Хоран йӕ мидбынаты базмӕлыд, исдугмӕ цы загътаид, уый нӕ зыдта, стӕй бахъуырхъуыр кодта: — Ӕз... комплексон куыст?.. Хоран сдзурын цы хъуыддаг нӕ фӕрӕзта, уый та уыд ахӕм: иу районы куыста стӕджытӕ, сӕфтджытӕ, зӕронд къахыдарӕс, бызгъуыртӕ ӕмӕ ӕфсӕйнаджы сӕстытӕ ӕмбырдгӕнӕгӕй. — Хъазтмӕ бакӕсын хъӕуы. — Ӕз ӕфсымӕр загътон Дзибуйӕ, Зуриатӕй та — хо. Хоран джихӕй баззад, йӕ дзыхӕй иу ныхас нал хауд. — Абон Зуриаты ӕмӕ Дзибуйы циндзинад у, — дзырдта Хъырым. — Чындз та баддзӕн Дзибуйӕн йӕхи машинӕйы, — ӕмӕ кӕртмӕ ацамыдта цъӕх «Победӕмӕ». Хоран хъазтмӕ нӕ бакуымдта. Куы дзырдта «ӕнӕфӕразгӕ дӕн», куыта-иу загьта,—«мӕ дзаумӕттӕ куы нӕ аивтон, уӕд куыд бацӕуон», кӕд йӕ чемоданы лӕзӕрд хӕдон ӕмӕ хӕлаф йеттӕмӕ ницы уыд, уӕддӕр. Фӕлӕ ӕндӕр ӕфсонӕй не сразы Хоран: нырма йӕм ныр бахъардта, канд йе ’мгӕрттӕ нӕ, фӕлӕ йӕм кӕсдӕрӕй, хисдӕрӕй ӕнӕ ’рваэссонӕй кӕй кӕсынц, адӕмы ’хсӕн ӕгад кӕй у, уый. Хоран раивгъуыдта сӕхимӕ. Фӕндагыл йӕ цӕстытыл уадысты цардхуыз, хъӕлдзӕг Хъырым, Дзодзыр, иннӕ фӕсивӕд. «Зуриат ӕмӕ Дзибу, — сдзырдта Хоран йӕхи нымӕр. — Хъырым та — къухылхӕцӕг...» Хоран сӕ хӕдзары къӕсӕрӕй куы бахызт, уӕд йӕ размӕ фӕци Натъа. Мад йӕ цӕстысыгтӕ ӕркалдта, «мӕ лӕппу», зӕгъгӕ, сдзырдта уынгӕг хъӕлӕсӕй, ныккуыдта ӕмӕ Хоранӕн ахъӕбыс кодта. — Гыцци, гыцци. Ӕз...ӕз...—цыдӕр зӕгъынмӕ хъавыд Хоран, фӕлӕ цы, уый зонгӕ дӕр нӕ кодта. — Цӕй хуызӕн скодтай дӕхи, ӕркӕс ма, ӕркӕс, — дзуры Натъа. — Адӕм дзӕбӕх царды кой кӕнынц, ды та... Хоран йӕ сӕр ӕруагъта, йӕ дзыхӕй ныхас нӕ хауд. Уымӕн йӕ цӕстытыл уадысты бирӕ горӕтты базартӕ, Тӕгӕрыхъӕуы фӕсивӕды хъӕлдзӕгдзинад... «ЗЫНДДЖЫН — СТЪӔЛФАГ...* иблаты Цӕрайы хӕдзары куывд уыди йӕ тӕккӕ тынгыл. Сидтытӕ цыдысты кӕрӕдзийы фӕстӕ. — Ӕз фынгыл ӕгъдау уарзын, ӕгъдау, —дзырдта Цӕра, сыкъа сисгӕйӕ. — Ома алкӕмӕн дӕр радыгай — ныхасы бар. Нуазӕн раттын дӕ зӕрды ис — табуафси. Нуазгӕ дӕр — фӕндонӕй... Стъолы уӕлхъус чи бадт, уыдонӕн сӕ фылдӕр нӕ зыдтой, ацы хуынд цӕй охыл у, уый. Цӕвиттон, Цӕра уыди дуканийы хицау ӕмӕ йын йӕ хорз куысты тыххӕй радтой преми. Лӕвар канд Цӕра нӕ райста, фӕлӕ дуканийы службӕгӕнджытӕ сеппӕт дӕр. «Сеппӕт дӕр», зӕгъгӕ, дӕлӕмӕ дӕр, уӕлӕмӕ дӕр, хъахъӕнджыты нӕ нымайгӕйӕ, уыдысты ӕхсӕз адӕймаджы ӕмӕ ныр ам сты уазӕгуаты. — Кӕд нӕ рӕдийын, уӕд сидты бар мӕнмӕ ис, — загъта заводы бухгалтер, Цӕрайы сыхаг кӕй хуыдтой, уыцы боцъоджын лӕг. — Дӕумӕ, дӕумӕ, Николай! — райхъуыст кӕйдӕрты ныхас.—Уӕдӕ сыгъдӕг зӕрдӕ ӕмӕ сыгъдӕг цӕсгом кӕмӕн ис, уыцы кусджыты цӕрӕнбоны тыххӕй! — ракуывта Николай. — Цӕра дӕр ахӕм адӕймаг у ӕмӕ, фыццаджыдӕр уый ӕнӕниздзинады тыххӕй! Долӕт дӕр куыста дуканига&сӕй. Ацы куывды нозта иннӕтӕй фылдӕр, фӕлӕ уӕддӕр йӕ цӕстӕнгас уыдис сагъӕсхуыз. Хаттгай-иу хъуыдыты афтӕ аныгъуылд, ӕмӕ йӕ алыфарс адӕм цӕуыл дзырдтой, уый хъусгӕ дӕр нӕ кодта. Ныр дӕр Николайы сидт сеппӕт дӕр банозтой, фӕлӕ Долӕты раз агуывзӕ куыд ӕрӕвӕрдтой, афтӕмӕй лӕууыд. Цӕра уый бафиппайдта ӕмӕ йӕм сдзырдта: — Цыдӕр ӕнкъард дӕ, Долӕт, ӕмӕ дын уый мӕ зӕрдӕмӕ нӕ цӕуы. Сидтӕн та ӕнӕ нуазгӕ нӕй. — Цӕй, уӕ куывдтытӕ хорзӕй ӕрцӕуӕнт!— загъта Долӕт, цыма йӕ фынӕйӕ фехъал, афтӕ ӕмӕ нуазӕн авдӕлон кодта. Куыддӕр ӕй йӕ дзыхӕй ӕриста, афтӕ чидӕр дуар ӕрбахоста ӕмӕ Долӕт фестъӕлфыд, йаа агуывзӕйы къӕрцц стъолыл фӕцыд. Къӕсӕрӕй ӕрбахызтис Ладемыр. Салам ын радтой, стӕй Цӕра загъта: — Мӕ хӕлар дӕ, Ладемыр, ӕмӕ ма уазджытӕм дӕр хъуамӕ ды фӕкастаис. — Мӕ хорз сыхӕгтӕй иу, слестгӕнӕг Тарханты Ладемыр, — бафтыдта ма йӕ ныхасыл Цӕра. Стъолы уӕлхъус чи бадт, уыдонӕй чидӕртӕ зыдтой Ладемыры. Зыдта йӕ Долӕт дӕр. , Уазджытӕ дарддӕр сӕ фынджы кой кодтой. Ӕрмӕст ма Долӕт лӕууыд ӕмӕ дзырдта: — Гъы, куыд дӕ, Ладемыр, дзӕбӕх? Кӕй дӕ федтон, уый мын тынг ӕхсызгон у. Рагӕй дыл нал сӕмбӕлдтӕн. Ног хабарӕй цы ис? Уӕ бинонтӕ та куыд сты? Дзӕбӕх? — Ногӕй ницы ис, — дзуапп лӕвӕрдта Ладемыр. Уый хорз нӕ зыдта Долӕты ӕмӕ йын ныр йӕ хынцфӕрстытӕм куы хъуыста, уӕд ахъуыды кодта: «Ӕгӕр дзы фӕкаст йӕхимӕ! Фырдзырд ыл куыд бахӕцыд!» Долӕт ма йӕ цӕмӕйдӕр афӕрсынмӕ хъавыд, фӕлӕ Ладемыр нырма ныр кӕй ӕрбацыд, уый тыххӕй йын нуазӕн авӕрдтой ӕмӕ ныхас ууыл уыд. Долӕт та дӕле уӕлӕмӕ каст ӕмӕ архайдта йӕхи хъӕлдзӕг дарыныл, исты лӕггад ын бакӕныныл. Уый куы анозта, уӕд та йӕм Долӕт фездӕхт ӕмӕ дзурын райдыдта: — Хӕлар дын уӕд, Ладемыр. Мӕнӕ комдзаг дӕр акӕ. Долӕт йӕ дӕндӕгтӕ ныззыхъыр кодта ӕмӕ фӕрсӕгау Ладемырмӕ каст. Стӕй иу чысыл басабыр, хӕдзары къуымты йӕ цӕст ахаста. Адӕм ныхасыл куы фесты, уӕд та Ладемыры баййардта: — Фынгмӕ ӕрӕвнал. Ды, ӕвӕццӕгӕн, дӕ куыстӕй ӕрӕджы рацыдтӕ, фӕллад уыдзынӕ... Сымах куыст дӕр ӕнцон нӕу, ӕвӕдза. Хаттгай слест кӕнын бахъӕуы зылын адӕймагыл дӕр ӕмӕ раст адӕймагыл дӕр. Цы нӕ вӕййы!.. Зын у сымах куыст дӕр, и? Ладемыр йӕ сӕр батылдта, фӕлӕ цы зӕгъынмӕ хъавыд, уый Долӕт ӕмбаргӕ дӕр нӕ бакодта ӕмӕ та ныджджих, Цӕрамӕ кӕсгӕйӕ. — Цыдӕр дӕ зӕрдӕмӕ нӕ цӕуы, Долӕт. 2 Ӕгъуызарты Г. — Цӕмӕн афтӕ зӕгъыс, Цӕра? Алцӕмӕй дӕр — разы. Цӕра дзурыныл куы фӕци, уӕд Долӕт нуазӕн систа, тыхтӕ ӕмӕ амӕлттӕй йӕхи худӕнбыл скодта, йӕ дӕндӕгтӕ та фӕзыхъыр сты ӕмӕ Ладемырмӕ бахатыди: — Мӕ нуазӕн дын дӕттын. Стыр ӕхсызгон мын у, кӕй фембӕлдыстӕм, уый. Ладемыр алы ’фсӕндтӕй нуазӕн нӕ бакуымдта ӕмӕ та йӕм ногӕй дзуры: — Уӕд та сӕ иумӕ ануазӕм. Ӕз дӕр дӕу тыххӕй бафыдӕбон кӕндзынӕн. Уӕллӕй, бирӕ дӕ уарзын, фӕлӕ зӕрдӕмӕ ныккӕсӕн нӕй ӕмӕ... Уалынмӕ адӕм стын райдыдтой стъолы цурӕй ӕмӕ йын Ладемыр йӕ ныхӕстӕ хъусгӕ дӕр нал кодта. Долӕт ма фынгӕй иу нуазӕн фелвӕста ӕмӕ «цӕй, уӕдӕ», зӕгъгӕ, сдзырдта... Дуармӕ куы рауад, уӕд иу чысыл алӕууыд, стӕй та «цӕй, уӕдӕ», зӕгъгӕ, фӕкодта ӕмӕ фетте. Сӕ хӕдзармӕ куы бахӕццӕ Долӕт, уӕд цыдӕр хъуыдытыл фӕци, стӕй дзӕнгӕрӕг ӕртӕ зылды ӕркодта. Уатмӕ бахызт ӕмӕ дзы цыма фыццаг хатт уыди, уыйау дзаумӕттӕм ӕдзынӕг ныккаст, стӕй йӕ ус Дидийы ӕрттивгӕ халатмӕ фӕкомкоммӕ ӕмӕ йӕ цӕетытӕ стъыбар-тъыбур кодтой. — Цавӕр бадт уыд ӕмбисӕхсӕвмӕ? Мӕлӕты уарзон адӕймаг дын куы нӕ у Цӕра! — загъта тызмӕгӕй Диди йӕ лӕгӕн. Долӕт ницы сдзырдта, бапъероз ссыгъта, стӕй ӕрӕджиау йӕ| бинойнагӕн дзуапп радта: — Ды бустӕ кӕнынмӕ дӕсны дӕ, фӕлӕ уӕртӕ дӕ гӕдыйы хъуырыл алыхуызон лентытӕ бӕттынӕй уӕлдай ницы ’мбарыс! Долӕтӕй никуы фехъуыста Диди ахӕм уайдзӕфтӕ ӕмӕ сагъдауӕй аззад. — Цы дыл ӕрцыд?Кӕд искӕмӕ мӕсты дӕ, уӕд ӕз та цы аххосджын дӕн? Тарӕй мӕм цы кӕсыс? Долӕт йе 'рфгуытӕ ноджы тынгдӕр сӕлхынцъ кодта ӕмӕ дзырдта: — Ӕз мӕхӕдӕг дӕр нӕ лӕууын... Ды дӕр ӕри-ӕри байдайыс ӕмӕ — марадз!.. Уӕртӕ дӕ уый та цӕмӕн хъуыд?—ӕмӕ? Долӕт къуымы пианиномӕ ацамыдта. — Цӕгъдын дӕр ма дзы куы зонис... Мӕнӕн та мӕ сӕр мӕ кой сси. Мӕ кабинетмӕ ӕлхӕнджыты ныхас куы ’рбайхъуысы, хъӕстыты чиныг куы фӕагурынц, уӕд мӕ зӕрдӕ йӕхи къултыл ныххойы. — Тӕппуд дӕ ӕмӕ... — загъта Диди, йӕ къухты сырх ахуырст ныхтӕм ӕркӕсгӕйӕ. — Стӕй ницӕййаг хъуыддаг цы сыстыр кодтай? Мийаг давынмӕ фӕхъуызыс, ӕви мӕйдар ӕхсӕвты искӕдӕм бабырсыс? Хаттӕй-хатт диссаг вӕййыс, Дод, раст сывӕллоны хуызӕн... Уыцы ныхасмӕ Долӕт йӕ бандонӕй фестад, йӕ цӕстытыл та цины нысан фӕзынд. Дидийы йӕ хъӕбысы фелвӕста ӕмӕ йаа къорд зылды ӕркодта. — Зонды къуыбылой дӕ, Диди! — Фӕлӕ уӕддӕр мӕхӕдӕг дӕр нӕ лӕууын, ды дӕр ӕри-ӕригӕнаг дӕ, — дзырдта Долӕт. — Ныууадз, Дод, дзӕгъӕлы дӕхи ма^ тыхсын кӕн. Дӕуӕн хорз уӕд, ӕндӕр дӕ цӕй мӕт ис!.. Исты мийаг мӕйдар ӕхсӕвты давынмӕ куы нӕ фӕцӕуыс... —< Раст зӕгъгӕйӕ, уый афтӕ у. Фӕлӕ Цӕрайы хуынды сӕр цӕуыл уыд, уымӕй мӕ куыннӕ фӕрсыс? — Дӕхӕдӕг ницы дзурыс ӕмӕ... — Цӕра та преми рахафта ӕмӕ кӕйдӕрты ӕрхуыдта. Уыдысты дзы йе ’мгусджытӕ, цавӕрдӕр бухгалтер. Слестгӕнӕг дӕр уым уыд. Цалдӕр сидты куы рауагътой, уӕд уый дӕр дуар йӕ сӕрыл ӕрбахаста ӕмӕ уаты фӕмидӕг. Сӕ ныхӕстӕ мӕ зӕрдӕмӕ нӕ фӕцыдысты. «Сыгъдӕг цӕсгом адӕймӕгты цӕрӕнбоны тыххӕй. Ӕнӕкъӕмдзӕстыг... Ӕнӕгӕды... Фӕллойуарзаг...» Ӕндӕр дзы ницы фехъуыстон изӕрсарӕй. Цы дзы банозтон ӕмӕ бахордтон, уый дӕр мӕ фарсыл нӕ бахӕцыд. Слестгӕнӕг Ладемыр та мӕм цыма ӕнӕууӕнк каст кодта... Ӕз ӕй фӕрсын, уый цавӕрдӕр хъуыдыты аныгъуылд. Ӕз ӕм дзурын, уый мын ӕнӕбары дзуапп радта... Нӕ, нӕ! Цыдӕр ӕнӕууӕнк каст мӕм- кодта. Хӕйрӕг ӕй базонӕд, кӕд мӕн тыххӕй исты фехъуыста, уӕддӕр!.. Ӕлхынцъ ӕрфыгӕй мӕм хуымӕтӕджы нӕ ныццавта йӕ цӕстытӕ. Ӕз ын нуазӕн дӕттын, уый та мӕ хъуыды дӕр нӕ кӕны... — Дод, ӕгӕр анозтай ӕмӕ дӕм уымӕн афтӕ кӕсы, — йӕ мойы сӕрыл фӕхӕцгӕйӕ загъта Диди. — Баулӕф, дӕ фӕллад суадз ӕмӕ дӕ уыцы^' хъуыдытӕ дӕр ферох уыдзысты. Ӕмӕ ӕцӕгдӕр Долӕт сынтӕгыл куыддӕр йӕхи ӕруагъта, афтӕ афынӕй. Долӕт сыстад райсомӕй раджы ӕмӕ йӕ уӕнгтӕ аивӕзта. Зноны сагъӕстӕй йӕ зӕрдӕйы мисхалы бӕрц дӕр нал аззад. Диди куыд ӕнхъӕл нӕ уыд, афтӕ хъӕлдзӕг ныхас кодта, суанг ма йӕ усӕн дзырды бар дӕр нӕ лӕвӕрдта. Уӕдӕ диссаджы мондагӕн бахордта аходӕн ӕмӕ сӕрбӕрзондӕй йӕ куыстмӕ раивгъуыдта. Долӕт йӕ дукани байтом кодта афоныл. Ӕлхӕнджытӕ кӕрӕдзийы фӕдыл цыдысты мидӕмӕ, фӕлӕ дзы бирӕтӕ нӕ ардтой, чи сӕ хъуыд, ахӕм товар ӕмӕ-иу ӕнӕдзургӕйӕ фӕстӕмӕ раздӕхтысты. Долӕты хъустыл-иу хъӕстытӕ фыссӕн чиныджы кой куы ауад, уӕд-иу рауади йӕ кабинетӕй ӕмӕ-иу дзурын райдыдта: — Дӕ хорзӕхӕй, ӕмбал... Хъаст ныффыссынӕй дыл цы бахӕццӕн? Знон дӕр ӕмӕ абон дӕр нӕ къухы нӕ бафтыд ног товартӕ ӕрбаласын... Иудадзыгдӕр ахӕм дзуапп лӕвӕрдта Долӕт. Мӕнӕ та уый ныр дӕр зӕрдӕ ӕвӕры «райсомӕй». Уыцы рӕстӕджы йӕм комкоммӕ бацыд иу адӕймаг. — Мӕн демӕ ныхас ис, — загъта ныллӕг хъӕлӕсӕй уыцы лӕппулӕг, йӕ дӕлармы сӕрак цъарджын папкӕ, афтӕмӕй. Ӕз дӕн... Долӕт ӕй сдзурын дӕр нал бауагъта, дуканийы астӕу гыццыл дуар фегом кодта ӕмӕ йын тагъд-тагъд фӕпдаг ацамыдта: — Табуафси. — Йӕхӕдӕг афӕлурс, исдугмӕ ныхас кӕнынмӕ дӕр нал арӕхст, стӕй та къӕзгӕ загъта: — Ӕлхӕнджытӕй иуӕй-иутӕ хъастгӕнаг сты. Нӕ дуканийы куысты хъуагдзинӕдтӕ дӕр ис... Хаттгай иуӕй-иу товартӕдӕр нӕ вӕййы. Фӕлӕ ӕнӕуый ӕвзӕр нӕ кусӕм... Папкӕджын ӕрбадт бандоныл ӕмӕ Долӕты кабинетыл йӕ цӕст ахаста. — Зӕгъын, хъуагдзинӕдтӕ дӕр нӕм ис, ӕмӕ адӕм дӕр ӕнӕ хъастгӕнгӕ кӕм уыдзысты! — дзырдта Долӕт. — Кӕд, мийаг, дӕ зӕрдӕ... Ӕрбацӕуӕг сыстад йӕ бынатӕй, Долӕты цӕстытӕм бакаст, стӕй бафиппайдта: — Уӕ куысты хъуагдзинӕдта^ кӕй ис, уый хорз нӕу. Фӕлхасгӕнджытӕ уӕ хъаст кӕй кӕнынц, уый та бынтон ӕвзӕр у. Фӕлӕ ӕз электростанцӕйы контролер дӕн ӕмӕ, зӕгъын, фенон, телтӕ дуканийы раст арӕзт сты, ӕви нӕ, уый. Долӕт фӕхъӕлдзӕг, йӕ дзыппӕй бапъерозты къопп фелвӕста, лӕгмӕ йӕ бадардта, йӕхӕдӕг дӕр тамако ссыгъта ӕмӕ йӕ мидбылты бахудт. — Счетчик хорз у. Дзыхъынног счетчик! Телтӕ хорз сты. Иууылдӕр хорз ӕвӕрд сты,— дзырдта Долӕт цингӕнгӕйӕ, цыма йе 'ккойӕ стыр уаргъ ахауд. — Фен, дӕ хорзӕхӕй, фен... Уый хъӕуы, ӕнӕмӕнг... Электрон рухс раст арӕзт куы нӕ вӕййы, уӕд эиан дӕр ӕрцӕуы. Агъуыст судзгӕ дӕр скӕны. — Зонды къуыбылой у мӕ Диди, —ныббузныг дзы йӕхи нымӕр Долӕт, папкӕджын куы ацыд, уӕд. — Исты, мийаг талынг ӕхсӕвты давынмӕ фӕхъуызын... Дуканийы алцыдӕр ис ӕмӕ табуафси — сарӕхс... Уыцы изӕр та Долӕт сӕ хӕдзары бадт бӕркадджын фынджы уӕлхъус. Суанг ма сыхӕгтӕй йӕ къӕсӕрӕй чи никуыма бахызт, ахӕм дыууӕ адӕймаджьгдӕр ӕрбахуыдта. йӕ лӕджы хъӕлдзӕгдзинад ӕхсызгон уыд Дидийӕн ӕмӕ уӕлдай сӕрӕн зынд йӕ алы фӕзылд дӕр. Ӕрмӕст нӕ ахъуыды кодта, Долӕт цӕуыл хъӕлдзӕг у, ууыл. Уазджытӕ куы ацыдысты, уӕддӕр ма бирӕ цины ныхӕстӕ фӕкодтой лӕг ӕмӕ ус. Хӕдзары хицау фӕсахсӕвӕр хуыссӕныл йӕхи ӕруагъта ӕмӕ тарф фынӕй аци. Ӕмбисӕхсӕв дуар чидӕр ӕрбахоста. Додӕт фехъал, лӕмбынӕг байхъуыста, стӕй сынтӕгӕй рахызт ӕмӕ фыртыхстӕй уаты къуымты рацу-бацу кӕнын райдыдта. Диди дӕр сфӕлмӕцыд йӕ мойы катайӕ. — Ӕнӕхайыр фӕуӕнт!.. Цырагъ ссудзын хъӕуы. — Мар-радз, дӕхиуыл схӕц, ӕфсин!.. Диди дуары цурмӕ рауад, йӕ хъус ыл авӕрдта, стӕй радзырдта: — Чи дӕ? — Фынӕйы хос уын бадарди? Ӕз Дзыццыл дӕн. Нырма ныр ссыдтӕн хъӕуӕй. Дзыццыл, зӕгьын, дӕн, Диди! Долӕты ӕфсымӕр Дзыццылы нал зоныс, ӕви?.. Ус дӕгъӕл ӕнӕбары фездыхта ӕмӕ лӕппу къӕсӕрӕй ӕрбахызт, йӕ къухы чемодан, афтӕмӕй. — Ӕнӕхайыр... Цафон у ныр? Цавӕр гуыппгуыпп у?! Сыхӕгты дӕр, ӕвӕццӕгӕн, райхъал кодтай, — дзырдта Долӕт. — Уӕвгӕ... Уазӕг..'. Нӕхицӕй суадтӕ? Ӕрӕгмӕ райхъал дӕн. Ӕфсиныл дӕр мӕрдон хуыссӕг бахӕцыд. Чи йын фӕразы, чи?! Гъы, цы хабӕрттӕ ис? Ӕгайтма дӕ федтон. Дзӕбӕх? Ӕхсызгон мын у. Ногӕй исты фехъуыстай. мийаг? И? Ӕхсӕвыгон дзӕгъӕлы не схӕццӕ дӕ. — Ног хабарӕй ницы ис, — дзуапп лӕвӕрдта Дзыццыл. — Иууылдӕр — дзӕбӕх, кӕй бафӕрсат — саджы хуызӕн. Фӕлӕ фӕллад дӕн ӕмӕ куы баулӕфин. Ӕз ныр колхозы бригадирӕй 'кусын ӕмӕ хъуыддӕгты фӕдыл суадтӕн. Райсом нын ӕмбырд ис. Куы, зӕгъын, байрӕджы кӕнон ӕмӕ фӕсахсӕвӕр цалдӕрӕй машинӕйы абадтыстӕм... — Уый хорз у, тынг хорз. Ӕгайтма ӕнӕниз стут. Мах дӕр цӕрӕм. Ницы нын у. Кӕй дӕ федтон, уый мын ӕхсызгон у, — дзырдта Додӕт. Дзыццыл бамбӕрста, Долӕт цӕуылдӕр кӕй тыхсы, уый, фӕлӕ ахъуыды кодта: «Ӕнафон ӕй аппуппы систон ӕмӕ хуыссӕгхъӕлдзӕг у». — Марадз, фезмӕл, ӕфсин, исты фен! Уый сагъдӕй цы баззадтӕ? Диди Долӕты ныхас куы айхъуыста, уӕд фестъӕлфыд ӕмӕ скъаппмӕ бауад. Фӕлӕ Дзыццыл сыстад ӕмӕ) ракуырдта: — Кӕд мын ныртӕккӕ хорзӕй исты фӕуынмӕ хъавут,— уӕд хуыссӕн. Ӕрмӕстдӕр хуыссӕн! — ӕмӕ бараст иннӕ уатмӕ. Долӕт-иу арӕдзӕ-мӕдзӕ кодта, стӕй та-иу хӕрдмӕ фӕхауд, йӕ иу фарсӕй-иу иннӕмӕ рафӕлдӕхт ӕмӕ фынӕйӕ сӕнттӕ цагъта." Райсомӕй Долӕт куы сыстад, уӕд ахъуыды кодта: «А1ӕнгӕй нӕ фӕзӕгъынц: «Зындджыи — стъӕлфаг»... ДЫУУ^ ЗИАНЫ мард Чемиаты мӕгуыр Тохъо. Мӕгуыр, ома удыхъӕдӕй ӕмӕ хъаруйӕ цӕмӕн хъуамӕ уыдаид, кӕд ӕй дыууӕ адӕймаджы кусынмӕ нӕ баййӕфтаиккой, уӕд? Фӕлӕ йыл уӕззау низ стыхджын, цалдӕр азы йын йӕ сӕр схъил кӕнын дӕр нал бауагъта. Ӕртӕ сывӕллоны ӕмӕ йӕ бинойнаг 'Къоден — гъе уыдон ма уыдысты хӕдзары змӕлӕг. Йӕ хисдӕр ,чызг Залу—ӕвдӕм къласы ахуыргӕнинаг, уый кӕсдӕр Дзибу — фӕндзӕм къла-сы ахуыргӕнинаг. Уӕдӕ йӕ къӕбӕлдзыгсӕр Лидӕ рахиз дӕр ӕмӕ галиу дӕр пӕма ӕмбӕрста. Ныр абон Чемиаты хӕдзармӕ тӕфӕрфӕсмӕ фӕраздӕр сты сыхӕгтӕ. Адӕм иугай-дыгай цӕуын райдыдтой. Кӕрты агуыридуртыл равӕрдтой даргъ фӕйнӕджытӕ ӕмӕ адӕм рабадтысты куыдхисдӕрӕй. Уӕле—урсзачъе, хӕмпӕлрихи лӕг Бадзи. Кӕд дзӕбӕх бадт, уӕддӕр афтӕ зынд, цыма лӕдзӕгыл ӕнцойгӕнгӕйӕ, йӕ) гуыры уӕз уромыныл архайдта. Хаттгай-иу йӕ рихитӕм февпӕлдта ӕмӕ-иу сӕ алӕгъзытӕ кодта, фӕлӕ уӕддӕр хӕцыдысты фӕйнӕрдӕм. Цы иугай таргомау ӕрдутӕ ма дзы уыд, уыдон зындысты ’ ӕндон судзинты хуызӕн. Кӕртмӕ-иу исчи куы ’рбацыд, уӕд-иу ӕм Бадзи] ныккаст йӕ бӕзджын ӕрфгуыты бынӕй. Ӕппӕтӕй фылдӕр рауай-бауай кодта Пъируз. Уый уыд тъӕпӕнтӕ арӕзт, фӕтӕн, сырхуадул, кӕд ӕнусы дыккаг хайӕ дӕр къорд азы ацард, уӕддӕр йӕ къахы айст, йӕ фӕзылд, йе сныхас уыдысты рог. Ныр дӕр ӕм Бадзи куы фӕдзырдта, уӕд цӕстфӕныкъуылдмӕ йӕ уӕлхъус алӕууыд. йӕ бакаст ӕвдыста: цавӕрфӕнды фӕдзӕхст сӕххӕст кӕнынмӕ дӕр — цӕ’ттӕ... — Куыд сты хъуыддӕгтӕ? — афарста Бадзи. — Агтӕ, суг, ӕнӕуый дзаумайӕ цы хъӕуы, уыдӕттӕ ӕрцӕттӕ кодтон,—дзуапп радта Пъируз, йӕ къухтӕ дӕлӕмӕ ӕруадзгӕйӕ. — Мӕ бон’ цы уыд, уымӕй фӕкастӕн: уӕлмӕрдтӕм дӕр суадтӕн. Ингӕн къахынмӕ фӕкӕсынӕн рӕстӕг нӕ уыд, фӕлӕ сын пълантӕ ӕрӕвӕрдтон. Ӕгъдау сын ис... Уыдоны аххосӕй фӕстиат нӕ бауыдзыстӕм... Бадзи йӕ сӕр базмӕлын кодта, ома «хорз», стӕй сабыргай йӕ гуыр разылдта ӕмӕ кӕрты агуатыл йӕ цӕст ахаста, фӕлӕ ницы федта. Ӕрмӕст Пъируз цы сугтӕ асаста, цы каухалӕнтӕ рамбырд кодта, уыдон артгӕнӕны цур калдӕй лӕууыдысты. Пъируз йӕхи аивӕй байста, зианы хӕстӕджытӕ кӕм лӕууыдысты, уыцы ’рдӕм, йӕ цӕ-стӕнгас ӕвдыста ӕнкъарддзинад, исдугмӕ зӕхмӕ ныккаст, ома тӕфӕрфӕс кӕнын уеппӕтӕн дӕр. — Тынг фӕтухи кодта Тохъо, — райдыдта дзурын уый. — Фӕлӕ Кд>оден... Уымӕ цы хъару разынд — ӕхсӕвӕй-бонӕй нӕ цыд рынчыны разӕй. Уарзон цард кодтой. Ныр, мӕгуыр, Къоден баззад иунӕгӕй. Бирӕ фӕхъизӕмар кодта Тохъо низы ныхмӕ, фӕлӕ... Стӕй Пъируз йӕхи айста ӕмӕ бацыд иннӕ къорды цурмӕ. Ам чи дзырдта рӕстӕгыл, чи уалдзӕг мысыд, чи та-иу загъта: «Райсом къӕвда уыдзӕн...» Пъируз иу цасдӕр ӕнӕдзургӕйӕ алӕууыд, стӕй йӕ гӕмӕх бур уӕлдзарм худыл чысыл уӕлдӕр схӕцыд, рахиз къухы стыр ӕнгуылдз роны атъыста, иуфарс ӕртӕ къахдзӕфы ракодта ӕмӕ йӕ амонӕн ӕнгуылдзӕй фӕсидт иу къӕсхуыр, гуыбырфындз, даргъхъуыр лӕгмӕ. Уый куы ’рбацыд, уӕд Пъируз арф ныуулӕфыд ӕмӕ загъта: — Зоныс, Хъырым, хист кӕнынмӕ нӕ хъавынц. Бӕллӕх у. Ахӕм ӕгъдау никуыма федтон... Хъырым зына-нӕзыпа йӕ былтӕ базмӕлын кодта, цыма бахудынмӕ хъавыд, афтӕ, стӕй Пъирузы хъусы бадзырдта: — Банхъӕлмӕ кӕсӕм. Къоден хӕрнӕджы кой кӕны. Фӕлӕ чидӕртӕ йӕ ныхмӕ дзуры. Сидзӕртӕ, дам, ӕнӕуый дӕр тыхст сты. Уӕлдайдӕр та уӕртӕ уыцы дӕргъуынцъ Дзабо... Цы йӕ хъуыддаг ис? Тохъойы хисдӕр ӕфсымӕр Къуыбырмӕ ӕнхъӕлмӕ кӕсынц ӕмӕ уый куыд зӕгъа, афтӕ уыдзӕн. Мӕнмӕ гӕсгӕ, ӕгъдау халын нӕ бауадздзӕи... — Арахъӕй, къӕбӕрӕй рӕвдз сты, ӕнхъӕлдӕн, — дзырдта Пъируз. — Гъе, ӕрмӕст — кусӕрттаг. Хӕдзары иу сӕгъ йеттӕмӕ уӕвгӕ дӕр ницы ис. Фӕлӕ хистӕн сӕгъ уанцон нӕу!.. Уыцы рӕстӕджы Къуыбыры ӕмӕ Къодены ӕхсӕн дӕр цыд ахӕм ныхас: — Дӕхӕдӕг зоныс, хӕдзары цы ис, уый, — дзырдта Къоден. — Куыд хуыздӕр у, афтӕ бакӕн. Аивдӕр куыд уыдзӕн... Къодены ныхас кӕронмӕ нӕ ахӕццӕ^ афтӕ Къуыбыр загъта: — Уӕртӕ нӕхионтимӕ дӕр ныртӕккӕ ууыл ныхас кодтам. Хистӕн сӕгъ аргӕвдын аив нӕ уыдзӕн. Дӕумӕ куыд фӕкӕсдзӕн, нӕ зонын, фӕлӕ уӕ сыхаг Битъыр загъта, нӕ хуыскъ хъуг, дам, ӕнӕуый дӕр уӕййаг у ӕмӕ йын агуры сӕгъ, стӕй дыууӕ мины. Ӕхца, зӕгъы, кӕд ныртӕккӕ нӕй„ уӕд, дам, фӕстӕдӕрмӕ дӕр фӕлӕудзынӕн. Ахъуыды кӕн, Къоден... Фӕлӕ ус нӕдӕр Къуыбыры ныхӕсты, нӕдӕр сӕгъы, нӕдӕр Битъыры хуыскъ хъуджы мӕт кодта; уый ӕрхӕндӕг уыд, йӕ дарӕг, йӕ уарзон адӕймаг кӕй нал ис, ууыл ӕмӕ йын ныртӕккӕ ницы уӕлдай уыд... — Куыд хуыздӕр у, афтӕ, — загъта Къоден ӕрӕджиау.—Битъыримӕ дӕр баныхас кӕнут... — Афтӕ хъӕуы, афтӕ, Къоден, — дзырдта Къуыбыр. — Ӕндӕр гӕнӕн нӕй. Уӕдӕ нӕ зианы ӕгад ӕвӕрд куыд бакӕнӕм. Уый фӕстӕ кӕд истытӕ архаиккам. Фӕкӕсдзыстӕм... Уалынмӕ Битъыры хуыскъ хъуджы сӕр лӕууыд, зӕххыл цы хъӕмп рапырх кодтой, ууыл Къуыбыр ныхасгонд уыд Битьыримӕ; уый зыдта, Къоден дӕр дыккаг кӕй нӕ зӕгъдзӕн. — Цард фӕндонӕй нӕу, мӕ хуртӕ,—дзырдта Бадзи, йӕ рихитӕ дыууӕрдӕм адау-адау кӕнгӕйӕ. — Адӕймаг куы райгуыры, уӕдӕй фӕстӕмӕ мӕнӕ Тохъойау ацы бонмӕ фӕтагъд кӕны... Бадзи-иу зулаив бакаст, Пъируз артыл сугтӕ куыд ӕвӕрдта, уымӕ. Уалынмӕ къуыдырфых дзидзайы адджын тӕф йӕ былтыл ауад ӕмӕ сым-сым райдыдта. — Рӕстӕг ӕваст ма аива, — зӕгъы, Бадзийы фарсмӕ цы урсрихи лӕг бады, уый, арвмӕ скӕсгӕйӕ. — Ӕнхъӕлдӕн, цыма хъуынтъыз кӕны... — Махмӕ боны хъӕд арӕх ивы ӕмӕ цы бӕрӕг ис! — дзуры Бадзи. — Зиан рахӕссыныл ӕгӕр фӕстиат ма бакӕнӕнт, ӕндӕр... Бадзи адӕмыл йӕ цӕст ахаста ӕмӕ Пъирузмӕ фӕкомкоммӕ. Уый уайтагъддӕр хисдӕры фарсмӕ алӕууыд ӕмӕ йӕ къухтӕ ӕруагъта: — Рӕстӕг махмӕ не ’нхъӕлмӕ кӕсдзӕн, ӕгӕр ма байрӕджы кӕнӕнт... — Ӕз ныртӕккӕ Дзабойӕн йӕ хъусы бацӕгъддзынӕн... — загъта Пъируз ӕмӕ цырд азгъордта. Дзабо бацыд хисдӕрты ’рдӕм ӕмӕ ӕнӕдзургӕйӕ ӕрлӕууыд Бадзийы цур. — Мӕ хуртӕ, уӕхӕдӕг зонут, фӕлӕ бон фӕцӕуы, хур фӕкъул ӕмӕ афон у... Уӕлмӕрдтӕм дӕр ауайын хъӕуы, Куыд хуыздӕр у, афтӕ бакӕнут. Рӕстӕг куы аива, уымӕй дӕр тӕссаг у, ӕмӕ... Тагъд рӕвдз уыдзысты, — загъта Дзабо. — Ӕнхъӕлмӕ) ма кӕсынц оркестрмӕ, дидинджытӕм... — Мӕ хур, Дзабо, уый хӕстӕджыты хъуыддаг у, фӕлӕ уыдон Тохъойы ницӕмӕн уал хъӕуынц, — дзырдта Бадзи, зӕххмӕ кӕсгӕйӕ. — Ахӕм' хорздзинад уӕд, ӕмӕ йӕ ингӕныл тӕккӕ рӕсугъддӕр дидинджытӕ куыд ӕрзайа. — Бӕргӕ раст зӕгъыс, Бадзи, — цыма ныхас арфӕй ласта, афтӕ дзурын райдыдта Дзабо. — Дидинӕг дӕр, оркестр дӕр марды нал раздахдзысты, ӕрмӕст ма йын сты фӕстаг кад. Фӕлӕ йӕ фӕстӕ чи баззайы, уыдонӕн ма сӕ муртӕ куы ныххӕлӕттаг кӕнынц, уӕд уый та хӕдзарӕн дыккаг зиан вӕййы... — Ӕгъдау халын махмӕ нӕ кӕсы, — зӕгъы Бадзи, лӕдзӕджы фындзӕй чысыл дуртӕ къуыргӕйӕ. — Мах ӕй не! скодтам... — Зиан цы хӕссы, уый ӕгъдау нӕу, —дзуры Дзабо. — Тохъойы сабиты мах кӕй не схъомыл кӕндзыстӕм, уый дӕр раст у. Уыцы «ӕгъдау» бинонты хӕсы бафтыдта ӕмӕ уый дӕр мах нӕ фиддзыстӕм... Бадзи йӕ мидбынаты базмӕлыд, йӕхи нымӕр цыдӕртӕ схъуырхъуыр кодта. Фӕлӕ уалынмӕ хӕдзарӕй райхъуыстысты хъарджытӕ — марды рахастой. Бадзи кулдуары онг зианы фӕстӕ рацыд, стӕй фӕстӕмӕ баздӕхт ӕмӕ бандоныл йӕхи сабыргай ӕруагъта. Афтӕ бакодтой иннӕ зӕрӕдтӕ дӕр. Бадзийы хӕдфарсмӕ бадт сохъыр Бубу ӕмӕ фыццаг агъуысты ’рдӕм бакаст, стӕй фынгтӕн дӕргъӕй-дӕргъмӕ цы фӕйнӕджытӕ равӕрдтой, уыдоныл йӕ иунӕг цӕст ахаста. Хисты фынджы уӕлхъус хисдӕрӕй-хисдӕрзо мӕ рабадтысты, Бадзи — уӕле, уый рахиз фарс — Бубу... Дыууӕ-ӕртӕ сидты куы ракодтой, уӕддӕр ма ӕнкъардхуыз уыдысты адӕм, фӕлӕ нозт куыд тынгдӕр схуыста, афтӕ ӕнӕмӕт ныхас хъуысын райдыдта. Зӕрӕдтӕй иуӕй-иутӕ кӕрддзӕмтӕй сластой сӕ кӕрдтӕ ӕмӕ дзидзайы кӕрстытӕ дзыхы ӕппарын райдыдтой. — Ацы хӕрд, нозт мах разы куыд сты, афтӕ дӕ разы дӕр уӕнт, Тохъо, —дзырдта Бадзи.— Афӕдзӕй-афӕдзмӕ дӕ раз дзагӕй-дзагдӕр кӕнӕд, Тохъо. Дӕ фӕстӕ чи баззад, уыдон дзӕбӕх, ӕнӕниз уӕнт, цӕхх ӕмӕ кӕрдзынӕй дын дӕ ном арӕнт... Ныхас кодта хъӕрдӕрӕй-хъӕрдӕр. Нуазӕнтӕ цыдысты алы ’рдӕм. — Дзӕнӕты бад, Тохъо, — дзырдта Бадзи, рады сидт уадзгӕйӕ. — Мӕрдты барастыр дӕ хъахъӕнӕг фӕуӕд... Фӕлӕ Бадзийы хъуыды дӕр ничиуал кодта. Сохъыр Бубу ма-иу ӕм бакаст, хъусын дӕм, зӕгъгӕ. Фӕлӕ куыд зынд, афтӕмӕй уый йӕ иунӕг цӕстӕй дӕр хорз нал уыдта — атартӕиу ӕмӕ афтӕ ӕнхъӕл уыд, цыма йӕ разы иууылдӕр дзой-дзой кӕнынц. — Ӕрӕвналут фынгмӕ, — дзырдта Пъируз, йӕ фарсмӕ чи бадт, уыдонмӕ. Уымӕн йӕ цӕсгомыл хиды фӕрдгуытӕ згъордтой ӕмӕ-иу сӕ куы армы тъӕпӕнӕй, куы дысӕй асӕрфта. — Пъируз раст зӕгъы,—хъымхъым кодта Хъырым дӕр, дзидзайы дынджыр карстыл схӕцгӕйӕ. — Ӕрӕвналын хъӕуы фынгмӕ. Рухсаг зӕгъут... Фыдызгъӕл къаддӕрӕй-къаддӕр кодта. Хисдӕрты кӕрдты хъыррыст-иу фӕцыд стджытыл. Ног адӕймаг-иу куы ӕрбадт, уӕд-иу Пъирузы бӕзджыи хъӕлӕс райхъуысти: — Уырдыгстӕг, хай! Ӕгъдаумӕ лӕмбынӕгдӕр кӕсын хъӕуы!.. — Циндзинӕдтӕ уыл цӕуӕд, Чем-иатӕ, аббонӕй фӕстӕмӕ, — дзырдта Бадзи, сыстыныл архайгӕйӕ. — Арфӕ уын уӕллаг ракӕнӕд, хорз адӕм, уӕ фыдӕбон Тохъойӕн хӕл-лал уӕд, — йе ’взаг йӕ коммӕ нал касти. Пъируз сырх-сырхид афӕлдӕхт, дӕндӕгтӕ зыхъырӕй баззадысты, цыма йӕ мидбылты худти, цӕстытыл тар мигъ сбадти ӕмӕ дзӕгъӕлтӕ кодтой. Кулдуармӕ куы рараст, зианы хӕстӕджыты иуфарс лӕугӕ куы ауыдта, уӕд уыдоны ’рдӕм фездӕхт ӕмӕ сдзырдта: — Хорздзинӕдтӕ уыл цӕуӕд абонӕй фӕстӕмӕ. Тохъойы ном цӕхх ӕмӕ кӕрдзынӕй куыд арат, ахӕм хъару уӕм{ уӕд... Къуыбыр, уӕ мыккаг нырӕй фӕстӕмӕ... Чемиаты кӕрты адӕм къаддӕрӕй-къаддӕр кодтой. Фӕлӕ ма арахъ цайданӕй калди агуывзӕтӕм. Пъируз-иу февзӕрд, нозты дурынтӕ кӕм уыдысты, уым. йӕ цӕстытӕ барӕсыдысты, роны ӕргъӕвӕг сӕвӕрдта фӕстац хуынкъыл, фӕлӕ уӕддӕр йӕ хӕрд, йӕ нозт нӕ уагъта... — Дзӕн-нӕты фӕбад, Тохъо, — дзырдта уый, — ӕцӕг дунемӕ ацыдтӕ ӕмӕ дын барастыр хуыздӕр бынат раттӕд. Мах та дын дӕ ном цӕхх ӕмӕ кӕрдзынӕй ардзыстӕм... Уӕдӕ ӕндӕр нӕ бон цы у! Ӕнӕ мӕлгӕ дуне нӕй... Чемиаты кӕрты змӕлӕг нал уыд. Хӕстӕджытӕ ма иу чысыл абадтысты, стӕй уыдон дӕр сӕхимӕ фӕцыдысты. Бынтон ныссабыр хӕдзар. Къоден бадт рудзынджы фарсмӕ стволы раз, дыууӕ армы тъӕпӕны рустӕм сарӕзта. Куыйтӕ-иу кӕрты стджытыл куы фӕхыл сты, уӕд-иу стъӕлфӕгау фӕкодта. Бон ӕрбарухс, Къоден ма уӕддӕр нӕ хуыссыд. Ӕгас ӕхсӕв ӕрмӕстдӕр иунӕг хатт бакаст, Тохъо цы сынтӕгыл амард, уырдӕм. Уый рацыд кӕртмӕ, иу чысыл алӕууыд, стӕй та баздӕхт хӕдзармӕ. Бынтон афтид ӕм каст алы къуым дӕр. Райхъал сты Залу ӕмӕ Дзибу. Уыдонӕн сӕ цӕстытӕ уыдысты сырх, цӕсгӕмттӕ —фӕлурс. Кӕройнаг уатӕй райхъуыст Лидӕйы зӕмбын дӕр. Фӕлӕ йӕм) иннӕ бонты хуызӕн хъӕлдзӕгӕй нӕ бауад нӕдӕр мад, нӕдӕр хо. Уалынмӕ Лидӕ йӕхӕдӕг разгъордта ӕмӕ тӕхгӕ-тӕхын фӕхӕцыд мады фӕччийыл. йӕ ныййарӕг ӕм ницы сдзырдта, ӕрмӕст бынмӕ сывӕллонмӕ иу каст ӕркодта ӕмӕ та йӕ сӕр бӕрзонд систа. Гыццыл Лидӕ Тохъойы сынтӕг афтидӕй куы ауыдта, уӕд мады афарста: — Папӕ кӕм и? Къоден иуфарс азылд, йӕ цӕстысыгтӕ ӕркалдысты, фӕлӕ сӕ тагъд-тагъд асӕрфта, сывӕллоны йӕ къухтӕм систа ӕмщ йӕ ахъӕбыс кодта. Зноны ныхӕстӕ уадысты Къодены хъустыл. Уый та ӕттӕмӕ рацыди ӕмӕ ӕнкъардӕй лӕууыд. Уыцы рӕстӕджы уынджы фӕцӕйуад Пъируз. Къоден ӕй ‘базыдта йӕ гӕмӕх бур уӕлдзарм худӕй. Фӕлӕ Пъируз Тохъоты ’рдӕм кӕсгӕ дӕр нӕ фӕкодта, афтӕмӕй фаллаг сыхмӕ аивгъуыдта. Цаё рӕстӕг рацыдаид, чи зоны, фӕлӕ та 3 Ӕгь}1 1зр1ы Г. Хъырым дӕр араст Пъирузы фӕд-фӕд — йӕ фӕсонӕрхӕджы дӕр ’ нӕ уыдысты зианджынтӕ. Къорд боны фӕстӕ Къоден йӕ гыццыл чызгимӕ бадт тыргъты ӕмӕ каст, цалдӕр карчы кӕрты холлагагур куыд рауай-бауай кодтой, уымӕ. Уыцы минут фӕзынд Битъыр, йӕ худыл дӕлдӕр ӕрхӕцыд, салам радта Къоденӕн, йӕхи нымӕр цыдӕртӕ сдыгъал-мыгъул кодта, схуыфыд ӕмӕ дзырдта: — Ӕфсӕрмы дӕ кӕнын, фӕлӕ мӕ ӕхца ӕхсызгон хъӕуы ӕмӕ... Къоден ӕваст нӕ бамбӕрста, Битъыр цӕй ӕхца агуры, стӕй йӕ зӕрдыл ӕрбалӕууыд, зианы бон Къуыбыримӕ «цы ныхас кодтой, уый. — Бафиддзыстӕм нӕ хӕстӕ. Нӕхиуыл сӕ нӕ ныууадздзыстӕм... — Кӕд дыууӕ мины нӕ, уӕд та уал мын се ’мбис уӕддӕр куы самал кӕнис, — дзырдта Битъыр. — Сӕгъ дӕр ницы уыйас хорз у, фӕлӕ феххуыс хъуыди ӕмӕ уӕдӕ ӕз дӕр цы бакодтаин! Ахӕм заман хӕстӕг балӕууын хъӕуы... — Нӕ хӕс бафиддзыстӕм... — загъта йын ногӕй Къоден. Битъыр йӕ сӕр батылдта ӕмӕ фӕстӕмӕ раздӕхт. Къоден ӕрбадт бӕласы бын ӕмӕ ӕрхӕндӕг хъуыдыты аныгъуылд, йӕ зӕрдыл ӕрлӕууыдысты, зианы бон цы бирӕ ӕнувыд ныхӕстӕ фехъуыста, уыдон. Фӕлӕ ныр Къуыбыр Къодены хӕдзары рӕзты цӕугӕ дӕр нал кӕны. Раст зӕгъын хъӕуы, иу изӕр, ӕвӕццӕгӕн, ӕрбарӕдыд уыцы уынгты ӕмӕ Тохъойы усы куы ауыдта, уӕд ӕм ӕнӕбарыгомау сдзырдта: — Цы хабӕрттӕ уӕм ис, Къоден? Куыдтӕ цӕрут? — Цӕрӕм, куыд зоныс, афтӕ. — Уӕдӕ хорз, афтӕ хъӕуы,—загъта Къуыбыр. — Ӕз тагъд кӕнын, ӕндӕр уӕм бауаин... КАРЧИЙЫ РАНЫХӔСТӔЙ ӕстӕмбис адӕймагӕй чысыл бӕрзонддӕр у Карчи. Сырхуадул, дӕргъӕццонгомау цӕсгом,	ӕдзух булкъдаст, аив	ӕлвыд сау рихитӕ, донгъуыз цӕстытӕ, ӕнӕмӕт мидбылты бахудт, иудадзыгдӕр хъуыддагхуыз,—гъе, ӕндӕр ницы зӕгъӕн ис, ӕттейӕ бакӕсгӕйӕ, Карчийы тыххӕй. Иуныхасӕй, конд ӕмӕ уындӕй ӕнӕхай нӕ фӕци. Уымӕй уӕлдай ма бирӕ уарзы зынаргъ хъуымацӕй дарӕс ӕмӕ йӕ хуызӕй ӕгуыдзӕг адӕй’ маг ничи схондзӕн. Хицау дӕр дзӕвгар фӕци Карчи. Ныр та у кусӕндоны иу хайады сӕргълӕууӕг, фӕлӕ уӕддӕр раздӕры бӕрнон хъуыддаджы нал ис. Афтӕ зӕгъӕн нӕй, ӕмӕ Карчи ныр дӕр ӕнцад-ӕнцойӕ бады, куысты йӕхи не ’вдисы. Иу ӕмбырд дӕр ахӕм нӕ уыдзӕн, ӕмӕ уый кӕм нӕ радзура. Стӕй йӕм ӕнахуыр миниуӕг ис: куы раныхас кӕны, уӕд ӕм афтӕ фӕкӕсы, цыма уымӕй кусӕндоны ахсджиаг хъуыддӕгтӕ ацаразы. йӕхицӕй ныббузныг вӕййы ӕмӕ сӕрыстырӕй йӕ цӕст ахӕссы йе 'мбӕлттыл. Ӕмбырдӕй сӕхимӕ куы ӕрбаздӕхы, уӕд вӕййы уӕлдай ӕнӕвдӕлондӕрхуыз. Йӕхи ӕруадзы диваныл, хъӕуа-нӕ хъӕуа, уӕддӕр къухты кӕлмӕрзӕн дзыппӕй сласы, ӕрсӕрфтытӕ дзы кӕньг йӕ цӕсгом ӕмӕ фӕлмӕстӕй акӕсы агъуысты къуымг ты. Ахӕм сахат ыл йӕ бинойнаг мӕт байдайы: «Цымӕ цӕуыл мӕстджын у нӕ лӕг?»‘ Ӕмӕ йӕ хъавгӕ фӕрсын райдайы. Усӕн ӕваст дзуапп нӕ ратты Карчи. Фӕлӕ сылгоймаг тынг куы бафӕлмӕцы, уӕд лӕг ӕрӕджиау хъуыддагхуызӕй фӕзӕгъы: «Ӕмбырд иын уыд. Алы амынддзинӕдтӕ дӕттынӕй ӕмӕ фиппаинӕгтӕ кӕнынӕй бафӕлладтӕн, мӕ сӕр дзӕгкорӕй хосты хуызӕп пыццис. Ӕнцон нӕу... Ӕхсӕны куыст хъулӕй хъазыныл ма нымай...» Фыццаг азты-иу ус тыиг тыхст. Фӕлӕ фӕстагмӕ йӕ лӕгыл афтӕ сахуыр,-ӕмӕ йӕ фӕрсгӕ дӕр нал кодта. Ныр Карчи сӕхимӕ фӕлладӕй куы ’рцӕуы ӕмӕ диваныл йӕхи куы ’руадзы, уӕд йе ’фсин йӕхи нымӕр ахъуыды кӕны: «Ӕвӕццӕгӕн та нӕ лӕг ӕмбырды йӕхиуыл нал бацауӕрста...» Карчийы раныхӕстыл чи сахуыр, уыдонмӕ хъаргӕ дӕр нал кӕнынц, фӕлӕ сӕм уӕддӕр хъусынц, цыма афтӕ ӕмбӕлы... Уый куы райдайы, уӕд ӕгъгъӕд нал фӕзоны. — Ӕмбӕлттӕ! Мӕ доклад даргъ нӕ уыдзӕн. Нӕ куысты ӕнтыстдзинӕдтӕ ӕмӕ хъуагдзинӕдтыл ӕз бирӕ нӕ фӕдзурдзынӕн. Куыд ӕнхъӕлын, афтӕмӕй сӕ уӕхӕдӕг мӕнӕй ӕвзӕрдӕр нӕ зонут. Фӕлӕ уӕддӕр зӕгъдзынӕн къорд аиппдзинады тыххӕй. Капиталистон дунейы ӕфхӕрд адӕмтӕн сӕ ӕмбаргӕдзинад рӕзы бонӕй-бонмӕ. Значит, капиталисток бӕстӕты фӕллойгӕнджытӕ бонӕй-бон тынгдӕр тох кӕнынц саа бартыл. Азийы, Африкӕйы адӕмтӕ нал быхсынц тугцъирты ӕф хӕрӕн митӕн ӕмӕ тох кӕнынц адӕймаджы бартӕ райсыныл. Значит, уыдоны фӕнды фӕллойгӕнӕг адӕймаджы ӕфхӕрынӕн кӕрон скӕнын, сӕрибардзинад райсын. Значит, ӕфхӕрджыты ныхмӕ тох карздӕр кӕны. Акӕсут ма, зӕххы къорийы ӕппӕт рӕтты дӕр базмӕлыдысты фӕллойгӕнӕг дзыллӕтӕ ӕмӕ тырнынц талынгӕй рухсмӕ рацӕуынмӕ. Ӕмбӕлттӕ! Дунейы цаутӕ рӕзынц, адӕмты историйы куыД никуыма уыд, афтӕ тагъд. Значит, уыцы цаутӕ ӕркӕндзысты ӕппӕт ӕфхӕрд, цагъар адӕмты сӕрибардзинадмӕ, рӕстдзинадмӕ. Ӕз уый зӕгъынмӕ хъавын, ӕмӕ дунейы хъуамӕ ма уа ӕфхӕрд адӕмтӕ, цагъар адӕмтӕ. Значит, уый хъуамӕ мах кӕддӕриддӕр нӕ зӕрдыл дарӕм. Гъе, уыцы уавӕрты нӕ куыстмӕ куы ӕркӕсӕм, уӕд ма нӕм хъуагдзинӕдтӕ дӕр ис. Значит, ӕппӕт тыхтӕ дӕр саразын хъӕуы хъуагдзинӕдтӕ аиуварс кӕнынмӕ. Хуыздӕр кусӕн ис: тыхтӕй, зонындзинӕдтӕй хъуаг не стӕм. Ууыл дӕр дзурын ницӕмӕн хъӕуы, уӕхӕдӕг сӕ зонут. Ӕрмӕст уыцы тыхтӕ ӕмӕ зонындзинад раст аразын хъӕуы. Цард цӕуы размӕ ӕмӕ цардӕй фӕсте зайӕн нӕй, ӕмбӕлттӕ. Значит, уый рох кӕнын не ’мбӕлы. Уӕдӕ афтӕ. Хъӕндзинӕдтӕ хъуамӕ ӕвӕстиатӕй иуварсгонд ӕрцӕуой. Доклады фӕдыл чи ныхас кӕна, уыдон,- мӕнмӕ гӕсгӕ, ноджы хуыздӕр сӕргом кӕндзысты куысты хъуагдзипӕдтӕ ӕмӕ мадзӕлгтӕ бацамондзысты сӕ аиуфарс кӕнынӕн. Ӕз ӕндӕр ницы зӕгьынмӕ хъавын, ӕмбӕлттӕ. Фӕлӕ ӕмбырды чи дзырдта, уыдон бӕстонӕй сӕргом кодтой Карчийы куысты аиппытӕ. Критикой фиппаинӕгтӕ, их уарӕгау, йӕ сӕрыл хаудысты. Уый та йӕ бынаты бадти, ӕрфгуытӕ бӕрзонд систа, суанг ма-иу зӕрдиагӕй дӕр ныххудт ӕмӕ дзурджытӕм иугай ныхӕстӕ ӕппӕрста: «Афтӕ у». «Тынг раст»... «Точно». «Конечно». Иуныхасӕй, алцӕуыл дӕр разы, уыд. Фӕлӕ Карчи прениты куы фӕдзуры, уӕд та пӕ ныхас иудадзыгдӕр вӕййы: — Доклады фӕдыл цы ӕмбӕлттӕ радзырдтой, уыдон иууылдӕр раст бацамыдтой нӕ куысты ӕнтыстдзинӕдтӕ ӕмӕ хъуагдзинӕдтӕ. Лыстӕг куы ӕркӕсӕм, значит, хъуыддӕгтӕн раст аргъ куы скӕнӕм, уӕд бӕлвырд зӕгъын хъӕуы: не 'нтыстдзинӕдтӕ чысыл не сты. Чысыл нӕ, фӕлӕ сыл адӕймаг дзӕбӕх куы ахъуыды кӕны, уӕд зӕрдӕ барухс вӕййы. Ӕркӕсӕм ма ӕцӕгӕйдӕр, фарон дӕр ма нӕ куысты цы стыр хъуагдзинӕдтӕ уыдис, уыдонмӕ. Фӕлӕ уыцы ӕнтыстдзинӕдты ӕппындӕр ӕгъгъӕдыл банымайӕн нӕй. Алчи дӕр хъуамӕ зона, хуыздӕрӕй-хуыздӕр кусӕн кӕй ис, уый. Кӕй зӕгъын ӕй хъӕуы, нӕ куысты ма цы хъуагдзинӕдтӕ ис, уыдонмӕ ӕваст февпал ӕмӕ сӕ, значит, уайтагъд фесаф, афтӕ ничи зӕгъы, фӕлӕ уыцы аххосӕгтӕ хъуамӕ раиртасӕм. Рох гӕнӕн нӕй, ӕмбӕлттӕ: хъуагдзинӕдтӕ фесафыны тыххӕй иудадзыг парахат кӕнын кӕй хъӕуы критикӕ ӕмӕ хикритикӕ. Значит, критикӕ мах хъӕуы, дон ӕмӕ нӕ уӕлдӕф куыд хъӕуынц, афтӕ. Фӕлӕ уеппӕт дӕр зонут, махмӕ. нырма критикӕ ӕмӕ хикритикӕ нӕма\ спарахат сты. Цы амоны ахӕм уавӕр? Ӕмбӕлттӕ, уыцы уавӕр амоны уый, ӕмӕ нырма иуӕй-иутӕ фаг аргъ нӕма кӕнынц критикӕ ӕмӕ хикритикӕйӕн. Ам чи дзырдта, уыдон куысты хъуагдзинӕдтӕ раст бацамыдтой. Раст дзырдта Бимболат, иуӕй-иу кусджытӕм хъӕппӕрисдзинад кӕй нӕй, уый тыххӕй. Лӕмбынӕг куы ӕркӕсӕм, уӕд ӕцӕгдӕр афтӕ у: иуӕй-иутӕ сӕ куысты хъӕппӕрисдзинад не ’вдисынц ӕмӕ уый хорз нӕу. Афтӕмӕй хъуыддаг йӕ бынатӕй нӕ фенкъуысдзӕн. Мӕнмӕ гӕсгӕ, Бобола дӕр раст бафиппайдта, хаттгай куырм,ӕджы кӕй фӕкусӕм, уый. Алчи дӕр ма ахъуыды кӕнӕд, ӕмбӕлттӕ,' хӕддзу ӕмӕ куырмӕджы куыст 4;ӕмӕ кӕны, ууыл. Нӕ пъланты тыххӕй куы дзурӕм, уӕд разы дӕн Темырболатимӕ. Значит, ӕнӕмӕнг лӕмбынӕгдӕр ӕркӕсын хъӕуы уыцы хъуыддагмӕ, цыбырдӕр рӕстӕгмӕ аиуфарс кӕнын хъӕуы пълантӕ аразыны куысты хъуагдзинӕдтӕ. Ууыл бирӕ нал фӕдзурдзынӕн. Ӕз хъуамӕ зӕгъон, нӕ уарзон Василий Петрович раст кӕй дзырдта паддзахадон ӕмӕ фӕллойадон ӕгъдауы тыххӕй (Василий Петрович уыд кусӕндоны хицау). Василий Петрович раст загъта, фӕстаг рӕстӕджы нӕ кусӕндоны фӕллойы ӕгъдау кӕй фӕхуыздӕр. Фӕлӕ зйгнаргъ Василий Петрович иттӕг раст бацамыдта, уыцы ахсджиаг хъуыддаджы ма цы хъуагдзинӕдтӕ ис, уыдон дӕр. — Карчи, курын, ӕмӕ цӕуыл ныхас кодтой, уыдӕтты тыххӕй дыккаг хатт мауал дзур, — загъта сӕрдар, йӕ бандонӕй сыстгӕйӕ. — Афтӕ, афтӕ! — райхъуыст залӕй. — Курын дӕ, сӕрдар, ӕмӕ мӕ ма хъыгдар. Ды куы ныхас кодтай, уӕд дӕ ӕз нӕ хъыгдардтон, — дзуапп радта Карчи, йӕ тӕрных армы тъӕпӕнӕй асӕрфгӕйӕ. — Гъе, ӕмӕ, ӕмбӕлттӕ, ууыл дзырдтон, — ныхас кодта дарддӕр Карчи. — Значит, кӕд ӕгъдау фӕхуыздӕр, уӕддӕр ма хаттӕй-хатт хӕлд цӕуы. Василий Петрович куыд загъта, афтӕ ӕгъдау фидар кӕм уа, ӕнтыстдзинӕдтӕ дӕр уым ис. Уӕдӕ мах хъуамӕ лӕмбынӕг цӕстӕнгас здахӕм куысты ӕгъдау ныффидар кӕнынмӕ, ӕмбӕлттӕ. — Мӕ разӕй чи раныхас кодта, уыдон тынг раст бацамыдтой, критикон фиппаинӕгтӕ куыд ӕххӕстгонд цӕуынц, уый. Значит, ӕз дӕр разы дӕн уыцы ӕмбӕлттимӕ. Критикӕ чи нӕ уарзы, уый хъуагдзинӕдтӕм дӕр фидауцы цӕстӕй кӕсы. Ӕмӕ ӕз комкоммӕ зӕгьын, ӕмбӕлттӕ, критикӕ уарзын хъӕуы. Афтӕ куы пӕ уа, уӕд размаэ цӕуӕн нӕй, ӕмбӕлттӕ. — Карчи, дӕ хорзӕхӕй, цӕй тыххӕй дзырдтой, уыдоныл мауал дзур, — загъта та сӕрдар, кърандасӕй стъол ӕркъуырцц-къуырцц кӕнгӕйӕ. Карчи исдугмӕ фӕсабыр, рахиз къухы амонӕн ӕнгуылдзӕй роцъо адаудта, схуыфыд, йӕхи фесхъӕл кодта ӕмӕ сӕрдармӕ бадзырдта: — Дӕ хорзӕхӕй, кӕд мын дзырды бар раттай, уӕд мӕ ма хъыгдар! Стӕй критикӕйы хурхыл цӕмӕн хӕцыс?.. Бауадз мӕ дзурын. Кӕд мӕ дзыхӕй сыгьзӕринтӕ схаудзӕн, уӕд та? Сӕрдар йӕхӕдӕг фефсӕрмы, Карчи йын «критикӕйы хурхыл хӕцыны» кой куы скодта, уӕд. Иучысыл ма ӕнӕ дзургӕйӕ алӕууыд, стӕй къӕмдзӕстыгӕй ӕрбадт йӕ бандоныл. Карчи сӕрӕстырӕй афӕлгӕсыд адӕмыл ӕмӕ та дарддӕр йӕ ныхас кодта. — Иннӕ хӕттытау ныр дӕр та Василий Петрович иттӕг раст бацамыдта критикӕ ӕмӕ хикритикӕйы стыр ахадындзинад. Значит, куыд загътам, афтӕ критикӕ у ӕнтыстдзинӕдтӕ ӕвдисыны ӕмӕ хъуагдзинӕдтӕ сафыны тыхджындӕр мӕцъис. Ӕз разы дӕн, ацы хъуыддаджы тыххӕй мӕ разӕй чи радзырдта, уыцы ӕмбӕлттимӕ. — Дӕхӕдӕг цы зӕгъыс, стӕй куыд кусыс, уый тыххӕй радзур, Карчи, — райхъуыст та адӕмы ’хсӕнӕй. — Мӕхӕдӕг цы зӕгъинаг уыдтӕн, уый загътон, — дзуапп радта Карчи, ӕрфгуытӕ та бӕрзонд сисгӕйӕ. — Чи радзырдта, уыдоны фӕндӕттыл разы -дӕн ӕз дӕр. Мӕхи куысты тыххӕй та уын цы зӕгъон? Раст зӕгъын хъӕуы, мӕ куысты хъуагдзинӕдтӕ ис, фӕлӕ мӕ тыхтыл нӕ бацауӕрддзынӕн сӕ аиуфарс кӕныны тыххӕй. Гъе, ӕндӕр ницыуал зӕгъын, ӕмбӕлттӕ! Афтӕ фӕныхас кӕны Карчи алы ӕмбырды дӕр. Йемӕ чи кусы, уыдонӕй йӕм бирӕтӕ фыццаг мӕсты кодтой. Куыдфӕстӕмӕ йыл афтӕ сахуыр сты, ӕмӕ йӕм хъусынц ӕмӕ хъусынц. Карчи та дзуры ӕмӕ дзуры, кӕд иу ног ныхас дӕр йӕ дзыхӕй никуы схауд, уӕддӕр. Ӕмӕ ма канд ууыл куы уаид, фӕлӕ Карчи куысты йе ’нарӕхстдзинад дӕр ӕмбӕхсы йӕ дзӕгъӕл дзырды аууон ӕмӕ афтӕмӕй «кусы» ӕмӕ цӕры... ХИЛДАСӔНЫ узьма Кузьмичыл кӕд дӕс ӕмӕ ӕртиссӕдз азы цӕуы, уӕддӕр нырма уӕнгрог ӕмӕ хъӕлдзӕг у. Раст зӕгъын хъӕуы, йӕ рихитӕй ма ранӕйрӕтты зынынц иугай тар ӕрдутӕ, фӕлӕ йӕ цӕстӕнгасӕй дӕр бӕрӕг у, ӕнӕниз кӕй хӕссы ӕмӕ йӕ цардӕй хъаст кӕй нӕ кӕны, уый. Гъе, ӕмӕ уыцы Кузьма Кузьмич хӕсгардӕй хенц-хенц кодта, йӕ разы къӕлӕтджын бандоныл цы лӕппулӕг бадти, уый сӕры хъуынтӕ. Кӕд кусӕнгарзы къӕрцц-къӕрцц арӕх хъуысти, уӕддӕр йе уӕхсчытыл цы урс хӕцъил уыдис, ууыл хауди иугай ӕрдутӕ. Хилдасӕг иу цасдӕр рӕстӕг ницы дзырдта, стӕй цыма йӕ мондӕгтӕ суадзынмӕ хъавыд, афтӕ фемӕхсти: — Гъей, гъей, ӕмбал, мӕ цӕргӕ-цӕрӕнбонты цы адӕмы фӕдастон ӕмӕ фелвыдтон, уыдон куы нымадтаин, уӕд мӕ дыууӕ бухгалтеры дарын хъуыд. Ды афтӕ ’нхъӕл ма у, ӕмӕ хилдасӕг ӕрмӕст сӕрдасӕнӕй ӕмӕ хӕсгардӕй кусы. Сӕры мӕгъзтӕ дӕр дзы базмӕлын кӕнын хъӕуы,< сӕры мӕгъзтӕ! |Д'ы зоныс, адӕм сӕхӕдӕг куыд алыхуызон сты, сӕ хил дӕр — афтӕ: кӕмӕн дӕрзӕг у, кӕмӕн та — фӕлмӕн... Ӕмӕ сӕрдасӕн дӕр ӕмхуызон ӕнцонӕй нӕ дасы алы хъуын, стӕй хӕсгард дӕр ӕмхуызон не ’лвыны дӕрзӕг ӕмӕ фӕлмӕн хил... Бахатыр кӕн, дӕхимӕ йӕ ма бамбар, ӕмбал. Мӕ ныхас цӕуыл у, уый дын цыбырӕй зӕгъдзынӕн. Хилдасӕггаг ӕргътӕ ӕз куы ӕвӕрин, уӕд рӕстдзинадыл бакусин. Ам дӕр уый ӕнӕмӕнг хъӕуы. Дӕрзӕг хилджын адӕймаг хъуамӕ фида фылдӕр, фӕлмӕн хилджын—къаддӕр, коса лӕг та ноджы—гыццылдӕр. Ды зоныс, ӕмбал, махмӕ) дӕр ма ис би-1 рӕ ӕнӕлыггонд хъуыддӕгтӕ. Уӕртӕ ма нӕ куысты бӕрӕггӕнӕнтӕ фыссӕн фӕйнӕгмӕ бакӕс... Лӕг айдӕны ауыдта, хилдасӕг галиуӕрдӕм къулмӕ куыд ацамыдта, уый. — Кӕсыс, — загъта Кузьма Кузьмич. — Архип йӕ мӕйы пълан сӕххӕст кодта авдссӕдз процентӕй. Ӕмӕ ды куыд ӕнхъӕлыс, уый мӕнӕй дӕсныдӕр хилдасӕг у? Мур дӕр нӕ! Фӕлӕ йӕм хиндзинад ис ӕмӕ уыныс — авдссӕдз проценты!.. Лӕг базмӕлыд къӕлӕтджын бандоныл, хилдасӕгмӕ скӕсынмӕ хъавыд хӕрдмӕ, фӕлӕ йӕ цӕсгомыл ӕрдутӕ ӕрхаудысты ӕмӕ та цӕстытӕ бацъынд кодта. — Куыд схонӕн ис Архипы митӕ? —дзырдта дарддӕр Кузьма Кузьмич. — Мӕнӕ, зӕгъӕм, дӕуӕн дӕ рихитӕ нӕууы хуызӕн сты. Бахатыр кӕн, ӕмбал, дӕхимӕ йӕ ма бамбар. Цас ӕмӕ цас архайын хъӕуы ацы «нӕууыл»! Архип та уыцы рӕстӕджы адаста цалдӕр коса лӕджы. Стӕй ӕз дӕу куы ӕрфутт кӕнон, уӕд зӕгъдзынӕн: «Иннӕ!..» Ӕмӕ кӕй рад уа, уый ӕрбауайдзӕн. Дӕхӕдӕг уыныс, — рады та бирӕ адӕм лӕууы. Раст зӕгъын хъӕуы, мӕнмӕ дӕр ӕрбахауы коса лӕгтӕ, фӕлӕ уыдон боны дӕргъы вӕййынц иу-дыууӕ адӕймаджы. Архип Т3| иуы куы адасы, уӕд йӕ цӕст ахӕссы, ӕнхъӕлмӕ чи фӕкаэсы, уыцы адӕмыл ӕмӕ коса куы ауыны, уӕд рахиз къухы амонӕн ӕнгуылдз фӕкъӕдз кӕны ӕмӕ йӕм фӕсиды, цыма йӕ рагон хӕлар вӕййы, афтӕ. Дӕхӕдӕг зоныс, коса лӕгыл та цас дасинаг вӕййы, уый. Иугай ӕрдутӕ роцъойыл алырдӕм ныхъилтӕ вӕййынц ӕмӕ сын хусӕй дӕр ӕрхафӕн ис... Кӕнӕ райсӕм цӕгӕрсӕрты... Хъусты фарсмӕ ӕмӕ ма къӕбуты уӕле аззайы хъуынты нарӕг тӕлм, сӕры къоппайыл та — сырдтон цъиуы лӕппыны пакъуыйы хуызӕн фӕлмӕн иугай ӕрдутӕ, сӕрдасӕн дӕр сын нӕ хъӕуы — бафу сыл кӕн ӕмӕ ӕрӕзгъӕлдзысты. Гъе ӕмӕ Архип цӕгӕрсӕртӕм дӕр йӕ хъус тынг дары... Гъеныр, зӕгъӕм, мӕнӕ дӕ сӕры хъуынтӕ зӕрӕстоны хуызӕн сты. Бахатыр кӕн, мӕ ныхас ӕфхӕрдыл ма банымай... Ӕмӕ, зӕгъӕм, цалынмӕ ӕз дӕу ӕлвынон, уӕдмӕ Архип цыппары ӕрфу ласы. Йӕ пълан дӕр уӕлдайджынтӕй уымӕн аххӕст кӕны. Адӕймаг та базмӕлыд, бӕрӕг уыд, тыхсгӕ кӕй кодта, уый. — Бахатыр кӕ, дӕ ном цы хуыйны?— цыма ныхас куы кодта, уӕд йӕ сагъӕс ууыл уыди, афтӕ афарста Кузьма Кузьмич, лӕджь* уӕхсджытӕй урс хаэцъил райсгӕйӕ ӕмӕ йӕ къорд хатты уӕлдӕфы ацӕгъдгӕйӕ. — Савелий,—дзуапп радта уый, ӕмӕ тагъдтагъд йӕ хӕдоны ӕфцӕггот рӕвдзытӕ кӕнынмӕ фӕци. — Савелий!.. Савелий!.. Дӕ фыды ном та? Афтӕ аивдӕр уыдзӕн... — Петрович. — Иттӕг хорз!.. Савелий Петрович. Абӕрӕг-иу нӕ кӕн. Иттӕг хорз!.. Савелий Петрович. Мах куыст дӕр адӕмимӕ у ӕмӕ ӕнӕ аныхас гӕнгӕ дӕр кӕм ис! Ма нӕ рох кӕ, — дзырдта Кузьма Кузьмич, йӕ цӕсгоммӕ йын айдӕнмӕ касти, афтӕмӕй. — Бузныг, — загъта уый хилдасӕгӕн ӕмӕ йын йӕ разы гыццыл стъолыл ӕрӕвӕрдта ӕхца. Савелий Петровичами фӕндагыл йӕ хъустыл уадысты Кузьма Кузьмичы ныхӕстӕ ӕмӕ йӕхи нымӕр ард бахордта: «Мӕ рихитӕ ӕмӕ мӕ сӕры хъуынтӕ бынтон куы схӕмпӕл уой, уӕддӕр ӕм мӕхи никуыуал адасдзынӕн». Фӕлӕ афтӕ бакӕнын ӕнцон нӕ уыд. Кузьма Кузьмич кӕм куыста, уыцы хилдасӕн Савелий Петровичи фатеры хӕдфарсмӕ уыд ӕмӕ-иу хаттгай кӕнӕ куыстмӕ. хъуынджынӕй бацӕуын хъуыд, кӕнӕ та — уырдӕм. Раст зӕгъын хъӕуы, къорд хатты йын бантыст Кузьма Кузьмичӕй йӕхи фервӕзын кӕнын ӕмӕ-иу хъуыддаг алыг «дӕ бон хорз», «ӕгас цуйӕ». Фӕлӕ иу бон куыддӕр хилдасӕнӕй бахызт, афтӕ уый дӕр ӕлвынинагмӕ ӕнхъӕлмӕ каст ӕмӕ йӕ зонгӕйы куы ауыдта, уӕд йӕ цӕсгом фӕрухс, къӕлӕтджынмӕ ацамыдта: — Табуафси, Савелий Петрович! Цы ’фсон скодтаид ӕмӕ ӕрбадт хилдасӕджы раз къӕлӕтджын бандоныл. Куыддӕр хӕсгарды хенц-хенц ссыд, афтӕ сылгоймӕгтӕ сӕ дзыккутӕ къӕбӕлдзыг кӕм кӕнынц, уырдыгӕй райхъуыст хъӕлӕба. — Цымӕ хилдасӕны та цӕуыл загъд кӕнынц? — афарста чидӕр. — Сымах афтӕ ӕнхъӕл стут, ӕмӕ махыл хъӕстытӕ не ’рбарвитынц?—дзырдта та Кузьма Кузьмич. — Ды, Савелий Петрович, хъуыды дӕр ма кӕн уыцы загъд.—Ам ахӕм хабӕрттӕ арӕх вӕййы ӕмӕ -сыл мах сахуыр стӕм. Иуӕй-иу сылгоймӕгтӕн сӕ зӕрдӕмӕ нӕ цӕуынц, ӕрдзӕй сӕ цы дзыккутӕ фӕци, уыдон. Бур кӕмӕн сты, уыдон фӕфӕнды, сынты базыры хуызӕн сын куы фестиккой, уый. Гъемӕ йьщ сӕ сау сахор, ноджы йын сӕ скъӕбӕлдзыг кӕн. Фӕлӕ ахорӕн ахорӕн у, къӕбӕлдзыг—къӕбӕлдзыг ӕмӕ сӕры хъуынтӕ сӕ фыццаджы гаччы куы абадынц, уӕд та дзыхъыиногӕй... Иу аз... Дыууӕ азы... Ӕртӕ азы... Стӕй ныффист вӕййынц, бавзийынц, сӕрвасӕн дӕр сӕ нал фӕцӕуы,—электрон ток ӕфсӕйнаг куы судзы!.. Гъемӕ уӕд ахӕм сылгоймаг загъд байдайы: «Мур дӕр ницы ӕмбарут! Мӕ дзыккутӕ тынг бӕзджын уыдысты ӕмӕ мын сӕ баивзийын кодтат. Хурсыгъд дзалайы хуызӕн фестадысты». — Бахатыр кӕн, Савелий Петрович, фӕлӕ ды нӕ къанторы куы фенис сылгоймӕгты хъӕстытӕ... Суанг ма ныл уӕлдӕр хицауадмӕ дӕр бадӕттынц... Ӕз дын' зӕгъдзынӕн уӕртӕ мӕхи сыхагӕй, Пелагея Евдокимовнӕ йӕ хонынц. Уый ӕдзух йӕ дзыккутӕ электрон токӕй къӕлӕсытӕ кодта. Фӕстагмӕ йын афтӕ баивзыдысты, ӕмӕ къӕбӕлдзыг нӕ, фӕлӕ иуырдӕм дӕр ӕмӕ иннӕрдӕмдӕр нал бадтысты. Ныр ӕй къуда ӕлвыдӕй хӕссы. Уӕд йӕ цӕсгомӕн та цытӕ фӕкодта! Цалдӕр азы йӕ алыхуызон ахорӕнтӕй феууӕрста. Фӕлӕ цӕсгомыл фӕстаджырдӕм уый зынгӕ дӕр нал кодта ӕмӕ йӕм уӕд ӕндӕр цӕмӕйдӕрты фӕкаст... Иу аз... Дыууӕ азы... Стӕй галдзармӕй конд ӕрчъиагау ныццис. Ныр ын афтӕ иыхъӕбӕр, афтӕ нынцъылдтӕ, ӕмӕ дзы пудрӕ, крем ӕнӕвгъау ныннӕмы. Фӕлӕ райсомӕй цалынмӕ йӕхимӕ нӕма базилы, уӕдмӕ йӕ куы фенис! Ӕмӕ Пелагея Евдокимовнӕ йӕ хъаст кӕдӕм нӕ бахаста! Хилдасӕны, дам, мын мӕ дзыккутӕ ныффист кодтой, мӕ цӕсгомы цармӕй та мын, зӕгъы, ӕрчъиаг сарӕзтой... — Уым хилдасӕны кусджытӕ исты аххосджын сты?—фӕрсы Кузьма Кузьмич. Фӕлӕ йын дзуаппдӕттӕг куы нӕ фӕци (чи исы йӕхимӕ ахӕм бӕрнон хӕс!), уӕд дарддӕр дзырдта:—Мур дӕр ницы аххосджын. Адӕймаджы буар дӕр чырӕгтӕй конд у. Уыдон дӕр уӕлдӕф улӕфынц ӕмӕ сӕ, фӕхты хойӕгау, бирӕ рӕстӕг куы фӕхафынц, уӕд кӕдмӕ хъуамӕ фӕразой? Иуӕй-иутӕ афтӕ ӕнхъӕлынц, ӕмӕ хилдасӕджы куыст ницы у. Уый раст нӕу. Уӕлдайдӕр та дӕм тӕргӕйттӕгӕнаг, бустӕгӕнаг адӕймаг куы ’рбахауа, уӕд ма дӕ мӕстджыпӕй дӕр ныууадздзӕн. Нӕ, нӕ! Мах куыст дӕр ӕнцон нӕу... Кузьма Кузьмич ма, ӕвӕццӕгӕн, дарддӕр дзурынмӕ хъавыд, фӕлӕ Савелий Петрович тыхсын райдыдта, къорд хатты базмӕлыд, 4 Ӕгъуызарты Г.	др хилдасӕгмӕ сдзурынмӕ хъавыд, фӕлӕ уадултӕ комы къулты онг фынк уыдысты ӕмӕ куыддӕр йӕ былтӕ фезмӕлын кодтаид, афтӕ сапон дзыхы бакалдаид. Кузьма Кузьмич дӕр ын йӕ хъынцъым бамбӕрста, дӕлӕмӕ йӕм ӕркаст ӕмӕ та загъта: — Тыхсгӕ ма кӕ, Савелий Петрович. Бонизӕрмӕ цы нӕ хуызы хилджын адӕймагмӕ базилын, ахӕм нӕй, ӕмӕ ма уӕдӕ мӕ зӕрдӕйы фӕндтӕ кӕмӕн радзурон? Тыхсгӕ ма кӕ. Кӕс-ма, дӕ цӕсгом дын мӕкӕрӕзы хуызӕн куыд акодтон! Мӕ хъӕстытӕ цӕй дымӕгмӕ сты, уый дӕр, ӕвӕццӕгӕн, ӕмбарыс. Ӕцӕгдӕр ма ӕркӕс! Бур дзыккутӕ дын фӕцис, уӕд—хорз; ӕрдзы лӕвар сты ӕмӕ сӕ бузныг у. Иуӕй-иу сылгоймӕгтӕ та ахорӕнтӕм ӕмхиц сты. Фӕлӕ цы у ахорӕн? Ахорӕн —ӕндӕр ницы, ӕмӕ та йӕ дон аласы... — Рӕвдз дӕ, Савелий Петрович, фехъусын кодта Кузьма Кузьмич, ӕмӕ лӕджы уӕхсчытӕй урс хӕцъил ӕвиппайды рариуыгъта, уӕлдӕфы йӕ афтӕ тынг ацагъта, ӕмӕ саргъы бӕхы ехсау ныкъӕрцц ласта. — Булкъдаст!.. Даэс азы фӕногдӕр дӕ. Ардӕм куы ’рбацӕуыс, уӕд уыцы иу растӕй — мӕнмӕ... Уым ӕфсӕрмыйагӕй ницы ис... — Кӕй ма дӕ раирвӕзтӕн! — йӕ къух ауыгъта Савелий Петрович, хилдасӕнӕй куы рацыд, уӕд ӕмӕ уынджы фисыныл тындзгӕ фӕаууон ис. ЗЫХЪЫР ӕбӕраты Зыхъыр раздӕр афтӕ нӕ хуынди. Йе ’цӕг ном уыд Лопъо. Зыхъыр та йыл йӕ зонгӕтӕ сӕвӕрдтой. Фыццаг мӕсты кодта, фӕлӕ йыл куыд - фӕстӕмӕ сахуыр, уӕлдай йӕм нал каст ӕмӕ Зыхъырӕй баззад. — Ӕмӕ цы кӕны? Лопъо дӕр хуыздӕр ном нӕу, — хъуыды кодта, ӕмӕ йыл сразы. Кусӕндоны ӕмбырды-иу исты зӕгъынмӕ куы хъавыд, уӕд-иу президиумы сӕрдар «табуафси, Зыхъыр» сцӕйдзырдта. Фӕлӕ ахӕм ран ӕмбалы фӕсномыгӕй хонын аив нӕу ӕмӕ-иу ӕй уӕд иннӕрдӕм фездӕхта: — Ныхасы бар Лопъойӕн. Уый раджы уыди. Ныр ыл уыцы ном ӕгӕр дзӕбӕхдӕр ма сфидыдта. Уӕдӕ йӕ цӕмӕн афтӕ схуыдтрй? Иухатт Зыхъыр бацыд кусӕнуатмӕ ӕмӕ стъолы уӕлхъус бандоныл йӕхи ӕруагъта. Йӕ бакомкоммӕ бадти Батыр ӕмӕ тетрады цыдӕр фыста. — Цы, уый зоныс, Батыр? — Цы, Зыхъыр? — Бауырнӕд дӕ, ды куы нӕ уаис, уӕд нӕ кусӕндоны лӕгӕй-лӕгмӕ кӕимӕ аныхас чындӕуа, ахӕм нӕй. Куы нӕ дӕ фенын, уӕд мын тынг зын вӕййы... Уый йӕм йӕ мидбылты бахудт, стӕй уаты рудзынгӕй акаст ӕмӕ ӕрӕджиау загъта: — Диссаджы хорз бонтӕ кӕны. — Бонтӕ ӕвзӕр не сты, Батыр, фӕлӕ нӕ кусджыты ’хсӕн хъуамӕ лымӕндзинад уа. Ӕнӕуый зын у. Ӕнувыд ӕмбалимӕ кусынӕй бӕллиццагдӕр ма цы уа! Уӕдӕ махмӕ та куыд у? Гъеныр ма дӕхӕдӕг лыстӕг ӕркӕс. Уый дын Бибо, уый дын Гӕбул... Уӕдӕ) Гогко та) бынтон лӕвархор у. Уӕллӕй, бӕллӕх у, бӕлл... — Зыхъыр, ӕвӕдза, мит куы нӕуал ӕруарид, уӕд рӕхджы хуым кӕнын райдаиккой,— загъта та Батыр, тарӕрфыгӕй иннӕрдӕм кӕсгӕйӕ. — О, ӕмӕ дын уый дзырдтон, —ныхас кодта дарддӕр Зыхъыр хъуыддагхуызӕй. — Гӕбул, Гӕбул... Ӕз хицау куы уаин, уӕд ӕй иу бон дӕр кусӕндоны нӕ ныууадзин. Ард дын хӕрын, Батыр, нӕ йӕ ныууадзин. Цӕмӕн хъуамӕ сӕфой дзӕгъӕлы паддзахады ӕхцатӕ? Гӕбул ӕрмӕстдӕр бандон ахсы, пъӕззыйы бадт ыл кӕны ӕмӕ лӕвар) мызд лухы. Батыр лӕууыд рудзынджы раз, йӕ рахиз къухы амонӕн ӕнгуылдзӕй стъол ӕркъуырццӕркъуырцц кодта, стӕй Зыхъырмӕ йе ’ргом раздӕхта ӕмӕ йӕм комкоммӕ ныккаст. Зыхъыр ӕфсӕрмы никуы кодта, фӕлӕ ныр Батыры стыр ӕрвхуыз цӕстытӕ куы ауыдта, уӕд зынанӕзына йӕ цӕсгом асырх. — О, хуым кӕнын хъӕуы. Уый афтӕ фод,— загъта Зыхъыр. — Фӕлӕ ма ӕниу Харитонмӕ ӕркӕс, — йӕ куыст—ӕнцондӕр, йӕ уавӕртӕ—хуыздӕр. Къӕркъӕр кӕны, къӕркъӕр казны ӕмӕ та — улупа... Гъе, уый хъуыддаг у! Нӕ, Батыр? Фӕлӕ уӕддӕр ӕппӕтӕй диссагдӕр та ацы Гӕбул у. Гӕб... Уыцы минут дуарӕй ӕрбахызт Гӕбул ӕмӕ Зыхъыр йе ’взагыл фӕхӕцыд. Гӕбулы къухы уыд цавӕрдӕр гӕххӕттытӕ. Уый куыддӕр мидӕмӕ ӕрбацыд, афтӕ Зыхъыр фӕгӕпп ласта ӕмӕ йыл цинтӕ байдыдта: — А-а, Гӕбул куы дӕ? Абондӕргъы дӕ нӕма федтон. Дӕ хорзӕхӕй, уый цавӕр бадт у? Дӕ къӕлӕтджыныл ныхӕсгӕ бакодтай? Гъы, куыд цӕрыс? Цы хабӕрттӕ дӕм* ис? И?.. — Бузныг, Зыхъыр, ницы мын у. Дӕхӕдӕг куыд дӕ? Ӕнхъӕлдӕн, сусӕг ныхас кодтат ӕмӕ уӕ бахъыгдардтон. — Сусӕг ныхас зӕгъыс? О, мӕнӕ... йед... Батыримӕ нӕ хъуыддӕгтыл дзырдтам, — дзуапп радта къӕзгӕйӕ Зыхъыр. Гӕбул Батыры раз ӕрӕваёрдта цавӕрдӕр гӕххӕттытӕ, иучысыл ма алӕууыд, стӕй уатӕй рацыд. — О, ӕмӕ дын уый зӕгъинаг уыдтӕн, Батыр, — райдыдта та ногӕй Зыхъыр. — Гӕбул Гӕбул уӕд... Фӕлӕ ацы Харитон дӕр хуыздӕр нӕу. Къӕркъӕр, къӕркъӕр ӕмӕ Хари... Зыхъыр ын йӕ ном ӕххӕстӕй нӕма сдзырдта, афтӕ уый дӕр кабинетмӕ ӕрбахызт. — О-оу, мӕнӕ Харитон! Ӕгас цӕуай! Кӕм вӕййыс? Абон дӕ нӕлма федтон. Цы хабӕрттӕ дӕм ис? — Бузныг, Зыхъыр. Амӕлттӕ кӕнӕм. Ды га куыд дӕ? — Ӕз дӕр архайын, маа хъару цас у, уый бӕрц. Харитон куы ацыд, уӕд Батыр гӕххӕтт рййста ӕмӕ Зыхъыры ныв кӕнын райдыдта. йӕ сӕр — гыццыл, йӕ цӕстытӕ — судзины быны йӕстӕ. йӕ даргъ ӕвзаджы кӕрон зынд ӕттӕмӕ, цыма йыл ныртӕккӕ дӕндагӕй фӕхӕццӕн... — Афтӕ, уӕдӕ, афтӕ, Батыр. Биби кӕд хицау у, уӕддӕр дзы цӕй кусӕг ис? Ӕввонгхор... Мах ӕхсӕн ахӕмтӕ куы нӕ уаиккой, уӕд кусын ӕнцондӕр уаид, стӕй нӕ хъуыддӕгтӕ дӕр хуыздӕр цӕуиккой. Фӕлӕ ацы Гӕбултӕ ӕмӕ Биби... Биби фӕмидӕг агъуысты ӕмӕ та ныр дӕр Зыхъыр йӕ ныхас аныхъуырдта. Биби гӕххӕттытӕ стъолмаё баппӕрста ӕмӕ цыдӕр загъта. Батыр схудт. Зыхъыр дӕр йӕ хъӕлӕсы дзаг ныккӕлкӕл кодта, йӕ бынатӕй фестад ӕмӕ Бибийы алы фарс рауай-бауай байдыдта. — Гъе, уый ӕмбисонд нӕу, ӕцӕг ӕмбисонд, — йӕ худын нӕ уромгӕйӕ, загьта Зыхъыр, стӕй бакаст Бибимӕ. Батыр ницы сдзырдта, йӕ сӕр стъолӕй уӕлӕмӕ дӕр нӕ систа. — Зыхъыр, ды мӕнӕ уыцы хъуыддӕгтӕм ӕркӕс ӕмӕ сӕ райсоммӕ бацӕттӕ кӕн, —Биби ацамыдта гӕххӕттытӕм, стӕй рацыд. — Бауырнӕд дӕ, Батыр, ӕрдӕбон ма дын ӕй загътон, ды куы нӕ уаис, уӕд дзы кӕимӕ аныхас чындӕуа, ахӕм нӕй... Батыр фӕсырх, йӕхи нымӕр бахъынцъым кодта, бӕрӕг уыд, кӕй тыхсти, уый. — Раст нӕ зӕгъыс, Зыхъыр. Ӕз дӕр иннӕ кусджытӕй уӕлдай никуы фескуыхтӕн, фӕлӕ адӕм ӕмхуызон не сты, алкӕмӕ дӕр дзы ис хицӕн миниуджытӕ... Зыхъыр уыцы ныхасмӕ куыддӕр фӕци, рауай-бауай кӕнын та райдыдта, стӕй йӕ къух йӕ риуыл авӕрдта, йӕ мидбылты бахудт ӕмӕ загъта: — Бауырнӕд дӕ, Батыр, ӕз демӕ зӕрдӕйӕ зӕрдӕмӕ ныхас кӕнын. Цы ис, уый адӕймаг ӕргомӕй цӕуылнӕ хъуамӕ дзура! Батыр цавӕрдӕр гӕххӕттытӕ рамбырд кодта ӕмӕ уатӕй рацыд, цыма Зыхъыры ныхас нал фехъуыста, уыйау. — Гъы! Нӕ йӕм кӕсут! Ӕз ын ӕргом ныхас кӕнын, уый та мын хуыздӕрӕн цы дзуапп дӕтты! Ӕз дӕ зонын, цы дӕ, уый! Багъӕц...— дзырдта йӕхицӕн Зыхъыр, кабинеты иунӕгӕй куы баззад, уӕд. — Сӕрӕстыр... Ӕнӕрвӕссон... Ӕз ын мӕ зӕрдӕйы дзӕбӕхтӕ дзурын, уый та мын — хуым кӕныны хъуыддӕгтӕ... Фӕлӕу, ӕз дӕ похцийӕ баласдзынӕн, уый дӕр — ӕнӕхуымгондӕй. Кусӕнуатмӕ ӕрбацыд Чермен. Зыхъыр ын Батыр' ӕнхъӕл уыди ӕмӕ йӕм кӕсгӕ дӕр нӕ ракодта. Чермен схуыфыди. Уӕд ӕм Зыхъыр йе ’ргом фездӕхта ӕмӕ йӕ куы ауыдта, уӕд йӕ цӕсгом фӕрухс: — А-а, Чермен куы дӕ! Ногӕй дӕм цы ис? Хабар? — Ногӕй ницы ис. Хъуыддӕгтӕ цӕуынц, куыд ӕмбӕлы, афтӕ. Дӕхӕдӕг куыд дӕ, Зыхъыр? Цӕуылдӕр хъуыдытӕ кодтай ӕмӕ дӕ, ӕнхъӕлдӕн, бахъыгдардтон? — Уӕллӕй, Чермен, диссаг у, диссаг, афтӕмӕй куыд куыстӕуа... Ахӕм адӕмимӕ цы саразӕн ис?.. — Цы кӕныс, Зыхъыр, цӕуыл тыхсыс? — Зӕгъ-ма, Батыры хорз зоныс? О. Ӕмӕ йӕ исты ды фыццаг хатт уыныс? — Цавӕр адӕймаг у, уый не ’мбарын. Хивӕнд, стӕй мӕнмӕ гӕсгӕ,1 куысты дӕр бирӕ пайда нӕу. И, мӕ лымӕн? Чермен исдугмӕ ӕнӕдзургӕйӕ алӕууыд, цыма Зыхъырӕн цы дзуапп радта, ууыл хъуыды кодта. — Ӕз дын зӕгъын, Чермен, афтӕмӕй кусӕн нӕй, акӕс-ма дӕ алы фарсмӕ! Нымайын дӕр сӕ цӕмӕн хъӕуы, дӕхӕдӕг сӕ мӕнӕй ӕвзӕрдӕр нӕ зоныс... — Раст нӕ дӕ, Зыхъыр. — Цы? Уый дын мард ӕрцыд!.. Ӕнхъӕлдӕн, ӕппындӕр ,ӕмбал дӕр ӕмӕ хӕлар дӕр нал ис? Ӕз та дӕ мӕ хуыздӕр ӕмгарыл нымадтон. Ӕви ӕргом ныхас кӕнӕн дӕр нӕй? И? — Ӕмгар ӕмгар у, фӕлӕ хахуыр кӕнын хорз нӕу... Цалынмӕ Чермен ӕмӕ Зыхъыр афтӕ ныхас кодтой, уӕдмӕ Батыр ӕрбацыд ӕмӕ сӕ иумӕ дӕр нӕ фӕкаст, афтӕмӕй ӕрбадт. Уый фӕрӕзта йӕхиуыл хӕцын, цыфӕнды мӕстджыниу куы уыд, уӕддӕр ыл адӕймаг нӕ фӕгуырысхо уыдаид. Батыр хорз зыдта, козбау ныхасмӕ, ӕнӕуаг мимӕ ӕмӕ ӕмбӕлтты ӕхсӕн изгарддзинад хӕлиу кӕнынмӕ Зыхъыр ӕмхиц кӕй у, уый. Фӕлӕ тызмӕг дзурынӕй йӕхи хъахъӕдта. Ныр куы ’рбацыд, уӕд ӕм Чермен сдзырдта: — Кӕй кой кӕнай — къӕсӕрмӕ... Чермен ма цыдӕр зӕгъынмӕ хъавыд, фӕлӕ Зыхъыр скатай, йӕ мидбынаты базмӕлыд, фестад, рауай-бауай та акодта, стӕй Батыры стъолӕй гӕххӕтт фелвӕста ӕмӕ дзы карикатурӕ ауыдта, фӕлӕ дзургӕ ницы скодта. Чермен йӕхи нал баурӕдта ӕмӕ йӕ хъӕлӕсы дзаг ныххудт. Зыхъыр аракӕс-бакӕс кодта, стӕй тарӕр фыгӕй Черменмӕ сдзырдта: — Иу, дам, йӕхиуыл фӕхуды... — Худгӕ дӕуыл кӕнын, Зыхъыр. Афтӕ ма 'нхъӕл у, ӕмӕ дӕ митӕ цы амонынц, уый не ’мбарӕм. Фӕлӕ адӕмыл, стӕй демӕ чи кусы, уыдоныл дӕ цъыфкалӕн кӕд ныууадздзынӕ? Зыхъыр йӕ уӕхсчытӕ базмӕлын кодта, йӕ былы алгъӕй бахудт ӕмӕ загъта: — Мӕ хӕлар ныхӕстӕ мын афтӕ чи ӕмбары, уый раст нӕу. Ӕз ме ’мбӕлттимӕ дӕ зӕрдӕ мӕ зӕрдӕйӕ фӕдзурын. Ӕпдӕр ӕз... Цъыфкалӕн ӕмӕ козбаудзинад цы сты, уымӕн ӕз ницы зонын. Ӕз мӕ фӕл^ӕн зӕрдӕйӕ... — Ӕгъгъӕд дар дӕ дӕндӕгтӕ зыхъырӕй!— дзуры Батыр. — Ӕгъгъӕд, бирӕ дын фӕбарстам. Фӕлӕ ды адӕмы хъӕр никуы бамбардзынӕ. Ныр ӕгъгъӕд у! Дӕуыл бынтондӕр пыхъоды кӕнын хъӕуы! Зыхъыр йӕ дзых байтом кодта, сдзурынмӕ хъавыд, фӕлӕ цыма исты аныхъуырдта, уыйау ферхӕцыд. Йӕ мидбынаты-иу базмӕлыд, йӕ цӕстытӕ-иу стъыбар-тъыбур кодта, бандоныл-иу куы иуӕрдӕм, куы иннӕрдӕм фӕзылд... йӕ' цӕсгомыл зынди катайы нысан. Уый архайдта дзурыныл, фӕлӕ йӕ бон нӕ уыд, — ӕвӕццӕгӕн, цы загътаид, уый нӕ зыдта. Батыр ӕм кӕсгӕ дӕр нал кодта. Чермен та ӕнцад лӕууыди ӕмӕ йӕ мидбылты худт. Гӕбул дӕр ӕрбацыд уатмӕ ӕмӕ ӕртӕ адӕймагыл йӕ цӕст куы ахаста, уӕд1 бамбӕрста, се ’хсӕн цавӕрдӕр тызмӕг ныхас кӕй рауад, уый. — Цы ’рцыд? — фӕрсы Гӕбул Чермены. Зыхъыр скаст Гӕбулмӕ ӕмӕ йӕм цыма йӕ хъаст хӕссы, уыйау загъта: — Мӕнӕ... Уынут... Зӕрдӕхӕлар ныхӕсты тыххӕй мӕн афтӕ бафхӕр... Бафӕрс ма сӕ..: Гӕбул бамбӕрста хъуыддаг ӕма^ йӕ фарс куы нӕ рахӕцыд, уӕд Зыхъыр хӕлиудзыхӕй аззади... ӔНӔНХЪӔЛӔДЖЫ ФЕМБӔЛД едицинон хо Лизӕ лӕууыд сынтӕджы уӕлхъус ӕмӕ-иу куы рынчынӕн йӕ улӕфтмӕ лӕмбынӕг байхъуыста, куы-иу ын ӕдзынӕг ныккаст йе ’хкӕд иӕстытӕм. — Уӕд та мӕнӕ адджын цай схуыпп кӕн,— загъта Лизӕ сабыр хъӕлӕсӕй ӕмӕ йӕ разы ӕрбадт, фӕлӕ йын дзуапп нӕ радта. Стӕй ӕрӕджиау йӕ сӕр базмӕлын кодта, ома, ницы мӕ хъӕуы. — Кӕй нӕ хӕры, уый ӕвзӕр у, — хъуыды кодта йӕхи нымӕр Лизӕ ӕмӕ рацыд рынчыны цурӕй. Уыцы рӕстӕджы дохтыр Аврам Лизӕйыл фембӕлд къӕридоры ӕмӕ йӕ афарста: — Гъы, куыд у, йӕ уавӕр нӕма фӕхуыздӕр? — Ницы, йӕ дзыхмӕ къӕбӕрдӕр нӕ хӕссы. — Марадз, дӕ хъуыддаг акӕн ӕмӕ тагъддӕр фӕстӕмӕ фездӕх, — бафӕдзӕхста йын дохтыр, йӕхӕдӕг палатӕмӕ фӕрасти. — Гъы, Хаджумары фырт, куыд дӕ? Низимӕ дӕр тох кӕнын хъӕуы, — загъта Аврам, сынтӕджы цур ӕрлӕугӕйӕ. Уый уыд Хохты Харитон. Аврам та рынчынтӕм ӕдзухдӕр дзырдта сӕ фыдӕлты нӕмттӕй ӕмӕ ныр Харитон дохтыры ныхас куы айхъуыста, уӕд ӕй уайтагъд базыдта. йӕ цӕстытӕ байтом кодта ӕмӕ йӕ былтӕ зына-нӕзына базмӕлыдысты. Аврам ӕмбӕрста, Харитон уӕззау рынчын кӕй у, уый. Рагӕй сӕйы йӕ рӕуджытӕй. Лизӕ фӕстӕмӕ палатӕмӕ ӕрбацыд, хостӕ ӕрӕвӕрдта рынчыны раз гыццыл стъолыл а?мӕ дохтырмӕ ӕнхъӕлмӕ касти. — Дысон ын дыууадӕс сахатӕй нырмӕ цал уколы скодтай? — Пенициллинӕй — дыууӕ. Ныртӕккӕ дӕр ыи кӕнын хъӕуы. — Абон ма ноджыдӕр — дыууӕ, — загъта дохтыр, стӕй Лизӕмӕ иуфарсмӕ расидти: — Лизӕ, мӕ лымӕн, Хохы-фыртӕн йӕ рӕуӕг хӕлыи байдыдта. Афоныл ӕм цӕст нӕ фӕдардта ӕмӕ йыл низ стыхджын. Рӕвдз ӕм фӕлӕууын хъӕуы. — Бамбӕрстон, фӕлӕ цы ’мбӕлы, уымӕй... — Ууыл нӕ дзурдзыстӕм,— фӕурӕдта дохтыр Лизӕйы ныхас. Дзаумӕттӕ ма цырддӕр радав. Укол ын скӕнӕм. — О, фӕлӕу ма, Лизӕ, — фӕдзырдта йӕм Аврам ӕвиппайды. — Ауызби та ам кӕд уыд? — Дысон, дӕ хӕд фӕстӕ. — Хаджумары фырты федта? — О. — Ӕмӕ?< Лизӕ исдугмӕ хъуыдытыл фӕци, стӕй ӕнӕбары загьта: — Ауызби йӕ раджы банымадта... — Цӕй, хорз. Февнал цырддӕр. Аврам уӕзбын къахдзӕфтӕй бацыд сынтӕгмӕ. Уый укол скодта рынчынӕн ӕмӕ кусӕнгарз йӕ фарсмӕ ӕрӕвӕрдта, стӕй загъта: — Лизӕ, афон дын у уӕхимӕ ацӕуынӕн, уӕртӕ де ’мбал Ксеня ам куы ис. Уыцы бон изӕрмӕ Аврам рӕстӕгӕй-рӕстӕгмӕ бӕрӕг кодта Харитоны. Ӕрталынг. Рынчындоны кӕрт ныссабыр. Палатӕйы рудзгуытӕй ӕттӕмӕ рухс цыди ӕмӕ бӕлӕсты цъӕх сыфтӕртӕ тӕмӕнтӕ калдтой. Аврам дохтыры уаты диваныл йӕхи ӕруагьта ӕмӕ журналы каст. Медициной хо Ксеняйӕн куыд бафӕдзӕхста, афтӕ йын уый сахатӕй-сахатмӕ дзырдта Харитоны уавӕр. Фӕсӕмбисӕхсӕв Аврам бацыд рынчыны цурмӕ. Ксеня бафӕллад ӕмӕ ныр йӕ сӕрӕй ӕркув-ӕркув кодта. Фӕлӕ Аврамы къӕхты хъӕр куы айхъуыста, уӕд фестад. Дохтыр ӕдзынӕг ныккаст рынчынмӕ. Харитон кодта хӕстулӕфт. Йӕ цӕстытӕ — ӕхкӕд, зын раиртасӕн уыд, фынӕй у, ӕви хъал, уый. — Гъы, куыд у?—афарста дохтыр Ксеняйы. — Хӕппӕр фылдӕр ӕппарын райдыдта, цыма тугӕмхӕццӕ у... — Ноджыдӕр ма йын иу укол скӕнын хъӕуы. Стӕй йын йӕ дзаумӕттӕ? арӕхдӕр ив, Ксеня. Куы сбои ис, уӕд Аврам рынчынмӕ бауади. Харитон хуыфыд арӕхдӕр. Дохтырмӕ афтӕ фӕкаст, цыма дзӕбӕхдӕр у. Уалынмӕ фӕзынд Ауызби дӕр. Уый уыд рынчындоны хайады хисдӕр дохтыр. — Ам та куы дӕ, Аврам. Цы ми кӕныс ацафон, дӕ куысты рӕстӕг куы аивгъуыдта? — Ӕгас цу, Ауызби! Мӕнӕ Хаджумары фырты тыххӕй бафӕстиат дӕн... — М-м... Афтӕ... Ӕмбӕлы... Фӕлӕ... рынчыны зонын. Знон дӕр ӕй федтон... Ӕмӕ... — йӕ хъуыддаг хуыздӕр у. Фӕдзӕбӕхдӕр уыдзӕн. Ды куыд загътай, уымӕй йын дыууӕ уколы фылдӕр скодтон. Аврам фӕтарст, Ауызби рынчыны раз исты куы сдзура, уымӕй ӕмӕ дыууӕйӕ дӕр рацыдысты иуфарс. — Ӕз ам дӕуӕй фылдӕр кусын. Ахӕм рынчынтӕ мӕм бирӕ уыд... — Уый куыд ӕмбарын хъӕуы? — Куыд? Ӕз уый зӕгъын, ӕмӕ йӕ фервӕзыныл зӕрдӕдарӕн нал ис. Уыцы ныхас ӕрцыд Харитоны хъустыл дӕр. Дыууӕйӕ дӕр исдугмӕ ӕнӕдзургӕйӕ алӕууыдысты, стӕй бараст сты дохтырты уатмӕ. — Рынчын тынг ӕнкъараг у, Ауызби, ӕмӕ йын дохтыры ныхас ӕвдадзы хос хъуамӕ уа. Хъуамӕ йыл ӕууӕнда. Уый дӕр низы ныхмӕ тох у. Ыыфс... — Ды мӕ цыма цӕмӕйдӕр аххосджын кӕныс, афтӕ у дӕ ныхас. — Цӕмӕн афтӕ ӕнхъӕлыс? — афарста Аврам. — Ӕз дзурын адӕймаджы тыххӕй. Рынчыныл аудын у алы дохтырӕн дӕр йӕ хӕс. — Уый медицина* нӕма у. Дӕумӕ гӕсгӕ... — Мӕнмӕ гӕсгӕ та медицинӕ ӕмӕ аудындзинад сты дохтыры зӕрдӕ, дохтыры цӕсгом ӕмӕ сын кӕрӕдзийӕ хицӕнгӕнӕн нӕй. Уыдон кӕмӕ сты, уый цыфӕнды низы ныхмӕ дӕр тох кӕндзӕн. Уыцы рӕстӕджы Кӕня ӕрбазгъордта ӕмӕ цингӕнгӕйӕ загьта: — Хаджумары фырт дзӕбӕхдӕр у, йӕхӕдӕг мӕ цай бацагуырдта... Аврам палатӕмӕ бацыд. Харитон ӕдзынӕг ныккаст дохтырмӕ, Ксенямӕ, стӕй та йӕ цӕстытӕ бацъынд кодта. Фӕлӕ ныр уый нал уыд знонау фӕлмӕстхуыз. Ауызби ма ныр дӕр лӕууыд йӕ фыццаджы бынаты ӕмӕ, йӕ къухтӕ фӕсонтыл сӕвӕргӕйӕ, пъолмӕ ныджджих. Исчи-иу йӕ ныхмӕ куы дзырдта, уӕд йӕ зӕрдӕмӕ нӕ цыд ӕмӕ йӕм ныр афтӕ каст, цыма йын Аврам йӕ кад дӕлдӕр кӕныныл архайы. Ӕцӕгдӕр ныры онг Ауызбийы ныхасыл дыккаг никуыма ничи загъта ӕмӕ йын фӕхъыг, ӕрыгон дохтыр ӕм ӕгӕр кӕй уӕнды, уый. Аврам афтӕ ӕнхъӕлдта, ӕмӕ Ауызбийӕ ферох, се ’хсӕн цы хъаугъа рауад, уый ӕмӕ ныр фӕстӕмӕ куы ’рбаздӕхт, уӕд хъӕлдзӕгӕй загъта: — Хаджумары фырт тагъд сӕнӕниз уыдзӕни. Фӕсӕрӕндӕр. Хуыздӕр улӕфын райдыдта. — Ӕвӕццӕгӕн, уый дӕ «аудындзинады» руаджы у, — алхыскъ ӕй кодта Ауызби. —; Ӕз дохтыры куыст ӕмӕ хӕс куыд ӕмбарын, афтӕ сӕ кӕнын. Рынчынмӕ та куыд-фӕндыйы цӕстӕй кӕсын нымайын зианхӕссӕг хъуыддагыл, — мӕстыйӕ дзуапп радта Аврам. Зӕронд дохтыр базмӕлыд, цыма цы сдзырдтаид, уый .нал зыдта, стӕй загъта: — Аудындзинад ахуырад нӕу. Дохтыр та хъуамӕ ахуырадмӕ гӕсгӕ куса. — Ахуырад дӕр адӕймаджы тыххӕй у... Ӕвӕццӕгӕн ма се ’хсӕн хъӕлӕба фылдӕр ахастаид, фӕлӕ та Ксеня фӕзынд ӕмӕ сӕ ныхас ууыл фӕлыг. Аврам фӕллад уыд ӕмӕ сӕхимӕ раивгъуыдта. Ауызби рудзынгӕй каст йӕ фӕстӕ ӕмӕ сдзырдта: — Институты къӕсӕрӕй нырма знон рахызт ӕмӕ ныридӕгӕн куыд стырындз... Дохтыртӕ дыууӕ боны кӕрӕдзийы нал федтой. Фӕлӕ ӕртыккаг райсом уыдысты, Харитон цы палатӕйы хуыссыд, уым ӕмӕ Аврам рухсдзӕсгомӕй ныхас кодта, Ауызби «дӕлӕмӕцӕуӕг бӕлццоныл» кӕй банымадта, уыцы адӕймагимӕ. Уый кодта хъазӕн ныхӕстӕ. Бӕрӕг уыд, Ауызби йӕ къӕмдзӕстыгдзинад кӕй ӕмбӕрста ӕмӕ ӕфсӕрмӕй сдзырдта: — Саг лӕг дӕ, Хохы-фырт. ...Уӕдӕй фӕстӕмӕ цал азы рацыдаид, чи зоны, фӕлӕ иу бон газеты уыд ахӕм хъусинаг: «Райсом, 25 сентябрь!, медициной институты агъуысты уыдзӕн рынчындӕтты дохтырты ӕмбырд. Уым байхъусдзысты ахӕм фарстамӕ: «Советон медицинӕйы ӕнтыстдзинӕдтӕ фӕстаг азты дӕргъы». Докладгӕнӕг медициной наукӕты кандидат Хохты Харитон». Ауызби, йӕ кӕсӕнцӕстытӕм февнал-февнал кӕнгӕйӕ, бакасти уыцы фыст ӕмӕ йӕхи нымӕр сдзырдта: «Нӕ йӕ зонын. Ӕвӕццӕгӕн, ӕрцӕуӕггаг у». Ӕмбырды бон адӕм цыдысты залмӕ. Ам уыд Харитон дӕр ӕмӕ-иу сыл аивӕй йӕ цӕст ахаста. Уалынмӕ ӕдзынӕг ныккаст иу урсхил лӕгмӕ. «А-а-а! — загъта ӕрӕджиау Харитон йӕхи нымӕр. — Мӕ рагон дохтыр Ауызби! Рынчын куы уыдтӕн, уӕд...» Харитон ӕм комкоммӕ бацыд, салам ын радта, фӕлӕ йӕ уый уӕддӕр не ’рхъуыды кодта. — Нӕ мӕ зоныс? — Раст дын куы зӕгъон, уӕд -нӕ, — дзуапп радта Ауызби ӕмӕ Харитонмӕ лыстӕг касти. — Рынчындон... Хохты Харитон... Рӕуджыты низ... «Бӕлццон»...—дзырдта Харитон ӕмӕ йӕ мидбылты худти. Фӕлӕ Ауызби уӕддӕр ӕнцад лӕууыд ӕмӕ хъуыды кодта: «Йӕ фервӕзыныл зӕрдӕдарӕн нал ис... Дохтыр Аврам...» — О-о! Мӕ кӕддӕры рынчын!.. Мӕнӕ диссаг! — Уӕдӕ доклад дӕр ды кӕндзынӕ? — Ӕхсызгон мын у, кӕй дӕ федтон, уый, Ауызби. Цы хабӕрттӕ дӕм ис? — Мӕнӕн дӕр афтӕ, Хохы-фырт. Мах дӕр цӕрӕм. Кусӕм. Адӕмы дзӕбӕх кӕнӕм. Фӕлӕ ды... Дӕхӕдӕг куыд дӕ? — Ӕз рынчындоны фӕстӕ ӕцӕгдӕр ацыдтӕн балцы, ахуыр кӕнынмӕ, каст фӕдӕн медициной институт, стӕй та аспирантурӕ. Ӕмӕ ныр кусын рынчындоны. Ам фӕуыдзынӕн къорд боны. Хъуамӕ дын Аврам исты загътаид... — Куынӕ. Ӕвӕццӕгӕн ӕй ферох. Харитон йӕ мидбылты бахудт, аныхас кӕ5 Ӕгьуьнарты Г. нынмӕ ма хъавыд, фӕлӕ уалынмӕ ӕмбырд райдыдта. — Ныхасы бар медициной наукӕты кандидат Хохты Харитонӕн, — загъта сӕрдариуӕггӕнӕг ӕмӕ залы ныннӕрыд тыхджын къухӕмдзӕгъд. ХЪӔНДИЛ амби инженер у, кусы иу арӕзтады. Ницы дзы ис зӕгъӕн нӕдӕр хорзӕй, нӕдӕр ӕвзӕрӕй. Рӕстӕмбис адӕймаг кӕй фӕхонынц, ахӕмӕй йӕ зыдтой. Фӕлӕ рӕстӕг куыд цыд, афтӕ йӕм адӕм фиппайын байдыдтой ӕнахуыр миниуджытӕ: ӕмбӕлттимӕ, кусджытимӕ йӕ нӕ федтаис зӕрдиаг ныхас кӕнгӕ, адӕмӕй, ӕхсӕнады цардӕй йӕхи ласта иуфарс. Фыццаг-иу ӕй хонӕг дӕр уыд, фӕлӕ-иу алы ӕфсӕнттӕ кодта ӕмӕ фӕстагмӕ рохуаты аззад. Искуы-иухатт куыд никӕимӕ ӕмбӕлдаид! Ӕнӕнхъӕлӕджыиу хуынды куы бахауд, уӕддӕр йӕ дзыххмӕ нӕдӕр сӕн, нӕдӕр бӕгӕны хаста. Хамбийы хорз чи нӕ зыдта, уыдон ницӕмӕ дардтой, кӕй нӕ нуазы, уый; цы ис уым диссагӕй! Ӕрмӕст ыл иу миниуӕг гадзырахатӕй цыд: алы бон-иу йӕ уагыл нӕ уыд, куы-иу ыл дзӕгъӕл ныхас бахӕцыд, куы та бадтаид ӕнцад^ кӕнӕ ӕнкъардӕй рацу-бацу кодтаид. йӕ цӕсгом дӕриу куы сырх хъулӕттӕ уыд, куы та — фӕлурс. Уый дӕр ма афтӕ фӕуӕд — кӕй цы хъуыддаг ис искӕйы цӕсгомы хуызимӕ! Фӕлӕ-иу Хамби куысты дӕр арӕх фӕзынд сыкъадзӕфӕй ӕмӕ-иу йе ’мгӕрттӕ кӕрӕдзимӕ бакастысты: ома кӕм... цӕугӕ куы никуыдӕм кӕны, уӕд?.. Раздӕр Хамбийы комкоммӕ ничи фарста,— аив нӕу искӕмӕ ахӕм хъуыддӕгты тыххӕй дзурын. Фӕлӕ цымыдистӕ сӕхиуыл хӕцын кӕм фӕразынц ӕмӕ йӕ арӕхӕй-арӕхдӕр фӕрсын райдыдтой: — Дӕ хорзӕхӕй, Хамби, «чермены цӕстысыг» дӕ дзыхмӕ дӕр куы нӕ хӕссыс, уӕд дӕ карз нозты тӕф цӕмӕн фӕцӕуы? Фыццаг-иу Хамби йӕхи мӕстыхуыз скодта, ‘фӕлӕ фӕстагмӕ йӕ къух ауыгъта ӕмӕ-иу алы ӕфсӕндтыл схӕцыд. Абон дӕр та бады йӕ кабинеты. Сабат у. Райсомӕй куы ’рбацыд, уӕд цалдӕр сахаты фӕци кусджыты раз, уый дӕр—ӕнӕдзургӕйӕ. Стӕй газеты бакаст ӕмӕ стъолыл чингуытӕ рафӕлдах-бафӕлдах кодта. Кусӕнуаты сты инжепертӕ Гӕмӕт ӕмӕ Антон дӕр. Уыдон кӕсынц гӕххӕттытӕм ӕмӕ дзы ӕвӕрынц цавӕрдӕр нысантӕ. — Хамби, изӕры мӕм уазджытӕ уыдзӕп ӕмӕ саккаг кӕн, — дзуры Гӕмӕт, йӕ бандонӕй сыстгӕйӕ. — Мӕнӕ Антон дӕр уым уыдзӕн. Хъӕуӕй дӕр мӕм уазджытӕ ис... Хамби ӕрӕджиау йӕ сӕрыл схӕцыд ӕмӕ дзуапп радта: — Бузныг. Ахӕм ран мӕ бон ницы бауыдзӕн... Арӕхстджын нӕ дӕн дзурынтзе-йедтӕм... Куысты бон куы фӕци, уӕд Хамби тагъдаагъд йӕ палто акодта ӕмӕ йе ’мбӕлттӕм дӕр нал банхъӕлмӕ каст, афтӕмӕй рацыд. Дыууӕ инженеры кӕрӕдзимӕ бакастысты ӕмӕ ныххудтысты’. Хамби йӕ хӕдзармӕ куы бахӕццӕ, уӕд йӕ дзыппӕй дӕгъӕл систа, дуар бакодта, хӕдзары къуымты йӕ цӕст ахаста, стӕй скъаппӕй хӕринаг, арахъ райста ӕмӕ сӕ стъолыл ӕрӕвӕрдта. Агуывзӕ йӕ дзыхмӕ куы сцӕйхаста, уӕд цӕуылдӕр ахъуыды кодта ӕмӕ йӕ фӕстӕмӕ ӕрӕвӕрдта, хиӕхсӕнмӕ бацыд, йӕ къухтӕ куы цӕхсадта, уӕд ӕрбадт ӕмӕ райдыдта... Цас анозтаид, чи зоны, фӕлӕ ӕрталынг ӕмӕ куы бахъӕлдзӕг, уӕд-иу йӕхи нымӕр цыдӕртӕ дзырдта... Уыцы рӕстӕджы скъаппы фӕстейӕ стыр сау хъӕндил рахылд ӕмӕ йӕ пых сарӕзта уаты бӕсты астӕумӕ. Хамби йӕ куы ауыдта, уӕд, цӕмӕй ма алидза, уый тыххӕй, ӕнцадгай сыстад, йӕ цӕсгом фӕрухс ӕмӕ гӕды мысты куыд рацахса, афтӕ уайтагъддӕр уыдис йӕ армы тъӕпӕны. — А-а, мӕ лымӕн, цӕрӕгой куы дӕ ды дӕр! Ӕмӕ мӕнӕй кӕдӕм лидзыс? Тыхсгӕ ма кӕн. Ӕз дӕр бирӕгынӕ дӕн. Мах бафидаудзыстӕм, — дзырдта Хамби, цыма йын хъӕпдил йӕ ныхасмӕ лӕмбынӕг хъуыста. Ды дӕр цыдӕртӕ кӕй ӕмбарыс, уый зонын. Афтӕ куы нӕ уаид, уӕд дӕ хъарм хуынкъӕй тезгъо кӕнынмӕ нӕ рацыдаис, стӕй мӕнӕй нӕ тӕрсис. Фӕлӕ, ӕвӕццӕгӕн, ӕмбарыс, мӕ лымӕн, ды дӕр. Кӕд не ’мбарыс, уӕд рухсмӕ нӕ, фӕлӕ уӕртӕ талынджырдӕм цӕуылнӕ фӕцӕйхылдтӕ? Ныр дӕ цард мӕ къухы ис, мӕ лымӕн, фӕлӕ дын карз тӕрхон нӕ рахӕсдзынӕн... Ӕрмӕст мӕнӕ ныртӕккӕйы хуызӕн лидзынмӕ куы хъавай, уӕд, чи зоны, цъысымы дӕр бахаудзынӕ... Уыцы ныхӕстӕ кӕнгӕйӕ, Хамби стъолы лагъз раласта, даргъ ӕндах! райста, ӕмӕ йӕ хъӕндилы къахыл фидар бабаста. Куыддӕр цӕрӕгой пъол ссардта, афтӕ араст ис, кӕцӕй рахылд, уыцы ’рдӕм, йӕ хуынкъмӕ баирвӕзын ӕнхъӕл уыд, фӕлӕ къулрӕбынмӕ куы бахӕццӕ, уӕд ӕй Хамби фӕстӕмӕ раласта ӕмӕ хъӕрӕй ныххудт: «А-а, мӕ лымӕн, уӕддӕр лидзынвӕнд кӕныс? Ницы дын дзы рауайдзӕн! Ды хъӕндил дӕ, ӕз та — адӕймаг ӕмӕ мӕ дӕхицӕй ӕдылыдӕр ма хон... Хамби та агуывзӕ систа ӕмӕ, цыма йӕ хӕлар адӕймагимӕ ныхас кодта, афтӕ райдыдта: — Ӕгас мӕм цу, хъӕндил! Амондджын у. Дӕ цӕрӕнбон бирӕ. Кӕд хъӕндил дӕ, уӕддӕр дын уд ис ӕмӕ кӕддӕриддӕр дӕ хъуыддӕгтӕ дӕхи фӕндиаг уӕнт. Абон балцы рацыдтӕ, ӕмӕ дзы райгонд у. Хамби йӕ сидт анозта, хъӕндилы ауагъта ӕмӕ ма йӕ фӕстӕ радзырдта: — Фӕндараст фӕу, мӕ лымӕн! Дӕ хъуыддӕгтӕ — дӕхи фӕндиаг... Хъӕндил тагъд-тагъд ахылди, фӕлӕ цы къуымӕй рабырыд, уырдӕм куы бахӕццӕ, уӕд та йӕ Хамби сабыргай ӕрбаивӕзта. — Нӕ, ды адӕймаджы нӕ бамбардзынӕ. Хъӕндил дӕр уымӕн хуыйныс. Ӕндӕр ӕз сырд куы нӕ дӕн, уӕд мӕнӕй кӕдӕм лидзыс? Талынг хуынчъы дын хуыздӕр у, ӕви рухс уаты? 1Де ’нӕниздзинады тыххӕй, мӕ лымӕн! Дӕхи хуызӕн хилджытимӕ уарзонӕй фӕцӕр, — ахӕм ныхӕстӕ кӕнгӕйаа та Хамби хъӕндилы ауагъта ӕмӕ йӕ сидт анозта. Ныр хъӕндил фыццаджы хуызӕн цӕрдӕг нал уыд, фӕлӕ архайдта йӕ хуынкъмӕ баирвӕзыныл. Хамби хӕрыныл фӕци ӕмӕ дзы исдугмӕ йӕ «уацайраг» айрох, фӕлӕ тӕбӕгъты ’хсӕн ӕндахы къӕбӕл куы базмӕлыд, уӕд йӕ зӕрдыл ӕрбалӕууыди, бахудт, былтӕ галиу къухӕй ӕрсӕрфта ӕмӕ та йӕ раласта скъаппы бынӕй. — Ӕгъдау дӕм нӕй, ӕгъдау, хъӕндил, хилӕгой дӕр уымӕи дӕ! — уайдзӕфтӕ йыл иыккалдта Хамби, йӕ базыртӕ уӕгъд-змӕлд куыд кодтой, уымӕ кӕсгӕйӕ. Кӕдӕм лидзыс мӕнӕй? Ӕз дын исты фыдбылыз куы арӕзтаин, уӕд демӕ хӕлар ныхӕстыл дӕр не схӕцыдаин. Нуазын дӕ бон нӕ бауыдзӕн, мӕ лымӕн, фӕлӕ хӕрын дӕр нӕ фӕразыс? Хамби хъӕндиль! раз ӕрӕвӕрдта дзулы муртӕ, къалбасы цъӕрттӕ, фӕлӕ уый архайдта йӕхи фӕсвӕдмӕ айсыныл. — Акӕс-ма уымӕ! Хӕрӕгӕн, дам, йӕ сӕр фынгмӕ хастӕуыд ӕмӕ зӕхмӕ тылди, — ӕфхӕрдта-йӕ Хамби. Ӕнӕфенд митӕ цы кӕныс? Ӕви хуыздӕр истӕмӕй цӕрыс ӕмӕ мӕ хӕйттыл не ’рвӕссыс? Ӕй, джиди, дзурын куы зоиис ӕмӕ мӕ иучысыл уӕддӕр куы бамбарис! Фӕлӕ кӕм? Кӕц мӕ тӕрсыс, уымӕй, ӕвӕдза, рӕдийыс. Сӕрхъӕн, ӕдылы!.. Уӕвгӕ дӕ цы бацагуырдӕуа, дӕ хуынкъмӕ хилын йеттӕмӕ куы ницы зоныс! Мӕсты кӕнын дӕр дӕм нӕ хъӕуы, уымӕн ӕмӕ дӕ ӕрдзӕй цы ’гъдау фӕцис, ууыл хӕцыс. Цыфӕнды^ дын куы фӕдзурон, цыфӕнды ахуыр дӕ куы фӕкӕнон, уӕддӕр баззайдзынӕ, цы дӕ, уымӕй— дӕлӕмӕ дӕр, уӕлӕмӕ дӕр — хъӕндил. Ех, хъӕндил, цӕргӕ бӕргӕ кӕныс, фӕлӕ цӕй цард у уый?! Ныртӕккӕ дӕр ма ӕркӕс дӕ митӕм: рухсӕй тырныс талынгмӕ, дӕ къуындӕг хуынкъмӕ. Хилӕгой дӕ, хилӕгой! Ӕмӕ кӕд афтӕ у, уӕд цӕугӕ, лӕсгӕ! Хуыздӕр аккаг нӕ дӕ. Ацы нуазӕн ма дӕу тыххӕй нуазын ӕмӕ дӕ Джеры дзуар фӕндараст фӕкӕ^нӕд, кӕцӕй рахылдтӕ, уырдӕм. Демӕ кӕй аныхас кодтон, уымӕй та — бузныг. Хамби сыкъа анозта ӕмӕ та хъӕндилы ауагъта. Фӕлӕ уый ныммӕтъӕл, йӕ базыртӕ ӕрхаудтой; цалынмӕ Хамби дзырдта, уалынмӕ архайдта ахилыныл ӕмӕ бынтондӕр бафӕллад. — Цӕугӕ! Кдед дӕм май ныхӕстӕ нӕ бахъардтой, уӕддӕр дын мӕ зӕрдӕйы сагъӕстӕ фӕкодтон. Ӕмӕ цӕугӕ дӕ фӕрныг бынатмӕ, мӕ лымӕн... Хъӕндил фаууон. Хамбимӕ афтӕ фӕкаст, цыма цы уаты бады, уым нӕ, фӕлӕ ӕнӕхъӕн дунейы дӕр иунӕгӕй баззад. Уый фӕндыд искӕимӕ дзурын, аракӕс-бакӕс кодта, цыма дзы искӕйы агуырдта, стӕй та къӕбӕлыл рахӕцыд, фӕлӕ хъӕндилы нал раласта, ӕрмӕст ма йӕ къах дзедзыккайӕ баззади ӕндахыл. — Рухсаг у, хъӕндил! — загъта ӕнкъардӕй Хамби. — Демӕ цы чысыл рӕстӕг арвыстон, уый мӕ никуы ферох уыдзӕни. Мӕнмӕ дӕ чи ’рбахаста, уыцы ӕнамонд къах ныр мӕпӕ мӕ разы ис ӕмӕ дьгл хъыг) кӕпын. Кӕд афтӕ сахъатӕй цӕрай, уӕд — хорз. Хилӕгойтӕй иуӕй-иутӕн пог къабӕзтӕ дӕр разайы ӕмӕ дӕу дӕр ахӕм амонд уӕд... Хамби ма фӕстаг агуывзӕ анозта, сыстад ӕмӕ рауай-бауай систа, стӕй сынтӕгыл йӕхи ӕруагъта ӕмӕ| афынӕй. Райсомӕй куы сыстад, уӕддӕр ма хъӕндил йӕ цӕстытыл уади... Абон та Хамби бацыд йӕ куыстмӕ, фӕлав иу адӕймагимӕ дӕр зӕрдиагӕй нӕ ныхас кодта. Кӕуыл-иу амбӕлд, уымӕн-иу куы йӕ сӕры змӕлдӕй радта салам, куы та-иу дыууӕ ӕнӕбары дзырдӕй. Адӕмыл зылд куы фӕци, хъуыддӕгтӕ чысыл куы рахатыдта, уӕд ногӕй кабинетмӕ йӕхи байста. йӕ цӕсгомыл зынди стыр сагъӕсы нысан. — Куыд сты арӕзтады хабӕрттӕ? Ӕнхъӕлдӕн, абон уым уыдтӕ? — бафарста йӕ Гӕмӕт. — Змӕлынц. Къултӕ бӕрзонддӕр кӕпынц, — дзуапп радта Хамби, бынмӕ кӕсгӕйӕ. Ууыл сӕ ныхас фӕцис ӕмӕ алчи дӕр аркайдта йӕ куыстагыл. Хаттгай-иу Антон ӕмӕ Гӕмӕт кӕрӕдзимӕ хъазӕн ныхӕстӕ скодтой, бахудтысты-иу, фӕлӕ сӕ цыма Хамби нӕ хъусы, афтӕ йӕхи дардта. Газеты та бакасти, стӕй лагъзӕй хъуыддаджы гӕххӕттытӕ систа аэмӕ сӕ стъолыл ӕркалдта.., Къорд хатты йӕ уӕнгтӕ аивӕзта, ныззӕмбыдта, риуы дзыппӕй сласта сӕрвасӕн ӕмӕ йӕ сӕрыхъуынтӕ бирӕ фӕдаудта. Хамби йе ’мгусджыты ’хсӕн зынди ӕцӕгӕлон адӕймаджы хуызӕн...