ФЫЦЦАГ АКТ Ӕвдисӕн бынат. Мӕгуыр уат: тъахтин скъуыдтӕ ӕмбӕрзӕнимӕ. Иу къуымырдыгӕй — даргъ бандон; йӕ иу кӕрон бады М^ызылон, йӕ разы—ӕвзӕр ӕнӕсӕр ӕргъӕу чырын. М ыз ы л он даргъ ӕндахӕй хуыйы уӕфстӕ. 1-аг РАЦЫД М ы з ы л о н иунӕгӕй, хуыйгӕйӕ дзуры. М ы з ы л о н. Исчи дӕ амара, уӕвгӕйӕ та, ахӕм лӕджы, йӕ хӕдзары мӕт чи нӕ кӕны. Райсом раджы сысты ӕмӕ уымӕй изӕрмӕ ӕгас хъӕуыл дзӕгъӕлдзу чи кӕны арахъдзуан. Тӕхуды ӕмӕ йӕ къона, йӕ лӕг дӕр хӕдзары мӕт кӕмӕн ӕркӕны! Цымӕ кӕдмӕ афтӕмӕй цӕрдзынӕн?! 2-аг РАЦЫД У м а р х а н цудтытӕгӕнгӕ ӕрбацыд фыдрасыгӕй ӕмӕ Мыз ы л он ы фарсмӕ ӕрбадт хӕстӕг. Мызылон. Кӕм та ныххырхтай, кӕм, хӕрзбын бауай? (Мызылон дарддӕр абадт.) У м а р х а н. Ма хъӕр кӕн, Мызылон, дӕ хъӕр та уӕлӕсыхмӕ куы хъуысы, худинаг у. М ы з ы л о н. Хъӕр кӕнын худинаг у, фӕлӕ арахъдзуан зилын худинаг нӕу?! (Адӕмырдӕм.) Ӕз та фӕдӕн зылындӕр! Ӕрбакӕсут-ма, йӕ тӕф куыд кӕлы, цыма арахъхъы боцкъа у, уыйау. (Умарханмӕ.) Дӕ туг баназай, — уый дын мӕ хуыздӕр арфӕ. У м а р х а н. Ей, ей, ма кӕи! Мызылон, ӕгӕр хъӕртӕ ма кӕн, хуыздӕр дын у!.. Ч ы з ы л о н. Уӕдӕ дын хуыцауӕй дӕр тӕригъӕд нӕу? Мӕн гыдӕй мӕлгӕ куы ныууадзыс ӕмӕ дӕ грустӕ арахъхъыл куы С... ;■ зыс, уӕд? Нырма доны хъӕстӕ дӕр куынӕ дӕн... (Кӕуы.) У м а р х а н. Хӕрӕджы тъӕнгтӕ бахӕр, кӕд ницыма бахордтай, уӕд! (Иучысыл цыдӕртӕ ахъуыды кодта.) Уый бӕсты байхъус, ӕз дын цыдӕр зӕгьдзынӕн. (Умархан хӕстӕгдӕр бабадт.) М ы з ы л о н. Цы та мын зӕгъдзынӕ?.. Цал арахъхъы ныххырхтай, уый? У м а р х а н. Ма хъӕр кӕн, ӕрра, ӕз ӕхца ссардтон. М ы з ы л о н. О, о, дӕхи къапеччытӕ-иу нуазгӕ бакӕн, стӕй  !д голладжыдзаг цӕуылнӕ ссардзынӕ! (Мызылон дарддӕр абад■' гс.) У м а р х а н. Нӕ дӕ уырны?.. Тӕтӕртуппы ардыстӕн! (Хӕстӕг%р бабадтис Мызылонмӕ.) Мызылон. Ау, уӕдӕ ма сӕм цы боны хорзмӕ ӕнхъӕлмӕ ^ӕсыс? (Хӕстӕгдӕр бабадтис лзегмзе.) Цӕуылнӕ сӕ ӕрхастай? У м а р х а н. Уӕлӕ хъӕды цы бӕлас даргъдӕр у, гъе, уый бын  зв баныгӕдтон, стӕй ма доны ӕнгуыр ауагътон, быдыры та къӕппӕг сӕвӕрдтон ӕмӕ, гъе, уыдон куы ӕрцахсой, гъеуӕд сӕ ӕрхӕсдзынӕн. М ы з ы л о н. Цу, уӕдӕ сӕ ӕрхӕсс, уыдон дӕр афонмӕ ӕрцахстой. У м а р х а н. Ды ныр дӕ ног дзауматӕ скӕн... Кусгӕ дӕр сӕ кӕн... (Дзургӕ-дзургӕйӕ сыстади.) Мы з ы л о н. Ӕмӕ мын ӕндӕртӕ балхӕндзынӕ? У м а р х а н. Балхӕндзынӕн, балхӕндзынӕн... Донмӕ дӕр сӕ цу! Кусгӕ дӕр сӕ кӕи! (Дзургӕйӕ ацыди.) 3-аг РАЦЫД М ы з ы л о н иунӕгӕй уаты: чырын бакодта ӕмӕ уырдыгӕй исы ног дзаумӕттӕ ӕмӕ йӕхи аразы. Ӕрбацыд Къомиан. Къомиан. Дӕ бонтӕ хорз, Мызылон! Кӕдӕм цӕуыс, кӕ, чи амардис? М ы з ы л о н. О, о... Кӕд, миййаг, цӕуыс... Никуыдӕм цӕуын, фӕлӕ ныр мӕ бон даритӕ дарын дӕр у. Макӕмӕн зӕгь, дӕ судзгӕ мӕрдтыстӕн, фӕлӕ нӕ лӕг ӕхцатӕ ссардта. Къо м и а н. Никӕмӕн зӕгъдзынӕн, ме ’дзарды хайыстӕн. Тӕхудиаг фӕуат, мах та цымӕ кӕд фендзыстӕм цард? (Иучысыл алӕууыди.) Цӕй, хӕрзбон у. Мызылон. Фӕндараст фӕу. (Къомиан ацыд.) Хуыцӕутты хуыцау, дӕуӕй бузныг, кӕдӕй-уӕдӕй мах дӕр дӕ руаджы цард фендзыстӕм! 4-ӕм РАЦЫД Ӕрбацыдн У м а р х а н ӕнгуыримӕ, ӕнгуырыл ауыгьд — тӕрхъус, йӕ къухы — дзӕкъул ӕмӕ къӕппӕг, къӕппӕджы мидӕг — кӕсаг. У м а р х а н. Мызылон, ӕрхастон дын сӕ. (Мызылон фӕлӕбурдта ӕмӕ ӕхцайы дз^къул амбӕхста, стӕй ӕнгуыр ӕмӕ къӕппӕгмӕ кӕсы ) Усай! Ацы зӕронд бадӕн, ӕмӕ ахӕм диссаг никуыма федтон; кӕд нӕ къӕппӕг ӕрцахста кӕсаг, нӕ ӕнгуыр та — тӕрхъус. Мызылон. Ахӕм диссаг никуыма федтон, мӕ мӕрдтыстӕн! У м а р х а н. Ацы диссӕгтӕ-иу дӕ зӕрдыл лӕууӕнт — ӕхцатӕ цы бон ссардтам, уый. Мызылон. Табу — йӕхицӕн абоны хицауӕн. Алыбон дӕр дын куывд кӕндзыстӕм. (Гӕдытӕ уасынц. Мызылон тарстхуызӕй.) Дӕ-дӕ-дӕй, нӕ лӕг, уый та цӕй хъӕр у? У м а р х а н. Уый дӕлӕ нӕ пъырыстыф сӕрра ӕмӕ йӕ сбастой ӕмӕ йӕ нӕмгӕ, хъыллистытӕгӕнгӕ фӕтӕрынц. Мызылон. МӕгуырӕГ. Цы дзӕбӕх лӕг уыдис, дин-дилингӕнгӕ-иу йӕ уӕрдон нӕ рӕзты ӕрцӕйцыди. У м а р х а н. Уыдоныл мард ӕрцӕуӕд, фӕлӕ ма мӕнӕ ацы кӕсаг афыц. (Мызылон исы кӕсаг.) 5-ӕм РАЦЫД Ф и д и у ӕ г (зеддейӕ). Ие, Умархан! Умархан! Уым дӕ цы? У м а р х а н. Мӕнӕ дӕн. Чи дӕ? (Мызылонмӕ.) Бамбӕхс сӕ. (Хъзерӕй.) Мидӕмӕ! Ф и д и у ӕ г (мидӕмӕ ӕрбацыд). Уӕ бон хорз! Дӕлӕ дӕм къанцылары пъырыстыф дзуры. Умархан. Ау, ӕмӕ пъырыстыф мӕнӕй цы кӕны? Ф и д и у ӕ г. Цы зонын. Цӕй ӕхцатӕ ссардтай?.. Умархан. Ау, цӕй ӕхцатӕ ссардтон ӕз? Уый бӕсты мӕнӕ сбад ӕмӕ фӕйнӕ арахъхъы аназӕм. (Умархан йӕ дзыппӕй систа авджыдзаг арахъхъ, йӕ ронӕй райста агуывзӕ ӕмӕ кувы.) Хуыцау, уӕдӕ ахъаз бакӕн... Адӕмы хорзӕх дӕ уӕд. Къулер дӕ хуыцау скӕнӕд. (Нуазы йӕ йӕ бынӕй. Фидиуӕг дӕр ӕй анызта йӕ бынӕй.) Ф и д и у ӕ г. Цӕй, цом, Умархан. Умархан. Ау, кӕдӕм? Ф и д и у ӕ г. Кӕджм, уый нал зоныс? Ныр дӕ дӕ ну арахъхъы тыххӕй куы ныууадзин. (Лӕдзӕгӕй йӕм бавзыста, стӕй йыл фӕлтӕры тыхӕй ласыныл.) Умархан. Хорз, мӕ хӕдзар... Цӕуын... (Ацыдысты.) М ы з ы л о н (иунӕгӕй). Къомиан мӕ ӕрбабын кодта, йӕ хъӕбулы фыдтӕ ахӕра, мӕ хӕдзар фехӕлд! Мӕ дзӕгъӕлдзых мӕ ӕрбабын кодта... Иӕ хӕдзар ӕрбайхӕла Къомианӕн! Ӕмбӕрзӕн ДЫККАГ АКТ Къанцылар. Астӕуӕй — стъол, йӕ алыварс — бандӕттӕ, тӕккӕ бакӕсӕны бады пъырыстыф, йӕ сӕрмӕ къулыл — паддзахы ныв. Стъолӕн иннӕрдыгӕй бады п и с ы р, стъолы фарсмӕ лӕууы тӕлмац. Мча ӕрбакодта Умархан ы ӕмӕ лӕууынц дуаргӕрон. 1-аг РАЦЫД Пъырыстыф (йӕ къухӕц амоны Умарханы ’рдӕм). Спросите-ка у него, правда ли он нашел деньги? Т ӕ л м а ц. Пъырыстыф дӕ фӕрсы, ӕцӕг, дам, ссардтай ӕхца? Умархан. Нӕ, ницы ссардтон. Тӕ л м а ц. Господин пристав, я, гаварит, не нашел. Пъырыстыф. Как же не нашел, когда соседка говорит? Т ӕ л м а ц (Умарханырдзем). Куыд, дам, не ссардтай? Дӕ сыхаг ус, дам, дыл комдзог куы цӕуы? Умархан. Ӕмӕ ма уӕдӕ мӕ сыхаджы ардӕм ӕркӕнут. Тӕлмац (пъырыстыфмзз). Господин начальник, а ну-ка, говорит, приведите соседку. Пъырыстыф (Мчамӕ). Ну, приведите ее. Т ӕ л м а ц (Мчайӕн). Цу, ӕмӕ сӕ сыхаг усы ӕрбакӕн ардӕм. (Мча ацыд.) Пъырыстыф (тӕлмацмӕ). Скажите ему, пусть сознӕтся чистосердечно, лучше будет, мы все равно до всего докопӕмся. Тӕ л мац (Умарханмӕ). Пъырыстыф афтӕ зӕгъы, фӕлтау басӕтт, хуыздӕр дын уыдзӕни, цыфӕнды сусӕг ӕй кӕнай, уӕддӕр ӕй мах рабӕрӕг кӕндзыстӕм... У м а р х а н. Ӕмӕ рабӕрӕг кӕн. Ӕппындӕр мыл ма бацауӕрд... Йӕ фыдӕх мӕ уӕд!.. Т ӕ л м а ц. Расыг дӕ, цы? Мемӕ та цы хӕцыс? Пъырыстыф (тӕлмацмӕ). О чем вы?.. Перестаньте спорить... Что он говорит? Вы мне переведите. Тӕлмац. Господин пристав, он не признӕт себя... (Мча Къомианы ӕрбакодта.) 2-аг РАЦЫД Т ӕ л м а ц. Я, гаварит, не боюсь вас. Пъырыстыф. Ну, хорошо... Спросите ее, правда ли сосед нашел деньги? Тӕлмац (Къомианмӕ). Пъырыстыф дӕ фӕрсы, дӕ сыхаг, дам, ӕцӕг ссардта ӕхцатӕ? К ъ о м и а н (тӕлмацӕн). Бӕгуы, ссардта. Т ӕ л м а ц (пъырыстыфӕн). Да, гаварит, нашел. Пъырыстыф (тӕлмацӕн). Откуда она знӕт это? Т ӕ л м а ц (К.ъомианӕн). Цӕмӕй, дам, зоныс ды, дӕ сыхаг ӕхцатӕ ссардта, уый? Къомиан (тӕлмацӕн). Иӕ ус мын дзырдта. Тӕлмац (пъырыстыфӕн). Господин начальник, жена, гаварит, гаварила. Пъырыстыф (тӕлмацӕн зӕронд лӕгмӕ амонгӕй&). А почему же он отказывӕтся, спросите, ведь вот его жена говорила соседке? Т ӕ л м а ц (Умарханӕн). Цӕуылнӕ, дам, сӕттыс? Дӕ ус, дам, дыл комдзог куы рацыд, уӕд? У м а р х а н. Ӕмӕ уӕдӕ-ма мӕ усы ардӕм ӕркӕнут. Уый йӕхӕдӕг ӕрра куы у, уӕд. Тӕ л м а ц (пъырыстыфӕн). А ну-ка, гаварит, приведите жену. Пъырыстыф. Пусть приведут его жену.. Тӕ л м а ц (Мчайӕн). Ацу, йӕ усы йын ӕркӕн. (Мча ацыд.) Пъырыстыф. Так он все же не хочет признаваться? Т ӕ л м а ц (Умарханмӕ). Уӕдӕ, зӕгъы, нӕ сӕттыс? У м а р х а н. Ай ӕрдхӕрӕн диссаг нӕу! Цӕуыл сӕттон, куы ницы зонын мӕ сӕрӕн... Т ӕ л м а ц. Он гаварит, он ничего не знӕт. Пъырыстыф. Так что же, все врут, а он один прав? Пусть он знӕт и заметит, что я докопаюсь, меня никто еще не проводил, пусть знӕт, в чьих он когтях. Т ӕ л м а ц. Пъырыстыф афтӕ зӕгъы, уӕдӕ се ’ппӕт дӕр гӕдыйӕ дзурынц, ӕрмӕст ды дӕ ӕцӕг?.. У м а р х а н. Ай-гъай, гӕды сты... Мӕ ныхӕстӕ та сты ӕцӕг, уымӕн ӕмӕ ӕз ӕрра нӕ дӕн. Уыцы ныхӕстӕ чи рауагъта, уый та — ӕрра. Т ӕ л м а ц. Я, гаварит, не дурак, а кто, гаварит, такие слова пустил, — дурак. Пъырыстыф. Да, конечно, он не дурак. Если бы он был дурак, то найденные деньги не поднял бы. А вот я ему скажу, что он дурак, потому, если бы он представил начальству найденные деньги, то он был бы честен и из найденных денег получил бы часть. Тӕлмац. Ай-гъай, ды ӕрра нӕ дӕ; ӕрра куы уыдаис, уӕд ӕхцатӕ дӕр нӕ бамбӕхстаис. Фӕлӕ дын пъырыстыф афтӕ зӕгъы: ды ӕрра дӕ, уымӕн ӕмӕ сӕ ӕхцаты хицӕуттӕм куы бахастаис, уӕд цӕсгомджындӕр уыдаис, хайджын дӕр уыцы ӕхцатӕй уыдаис... М ч а (Мызылоны ӕрбакӕны). Рацу, дын, зӕгъын, дзӕбӕхӕй... Цалынмӕ се ’ппӕты мӕстытӕ дӕуӕй нӕ систон... Сыгъд уыл ссӕуа ӕгас сыхӕй!.. Мӕ сау туг мын куы акалын кодтат!.. Цыма сӕ нардӕй ӕвзарынц, уыйау сӕ иугай-иугай ласын кӕнынц. П ъ ы р ы с т ы ф. Ну, ну, что там больно язык распустил, ишак! Мч а. Арӕби!.. Пъырыстыф. Не надо «араби»... Что такое случилось? Что он хочет сказать? Т ӕ л м а ц. Цы зӕгъынмӕ хъавыс? Мча. Арӕби, мӕ дзых мын схӕлиу куынӕ уадзы! Пъырыстыф (Мчаимӕ ӕмдзырд кӕны). Не надо «араби»... Молчать!.. Замолчи, болван!.. Т ӕ л м а ц. Банцай-ма, дӕ хорзӕхӕй, Мча! Мча. Арӕби!.. Пъырыстыф. Молчать!.. Мызы л он (мӕстыхуызӕй бустӕгӕнгӕ дзуры). Ам дӕр ма не 'рбалӕууыдтӕн! (Зулмӕ кӕсы Къомианмӕ.) Йӕ хъӕбулты фыдтӕ ахӕра, мӕн ардӕм чи ӕрбалӕууын кодта, уый! Пъырыстыф. Ну, вот теперь она... Прикажите ей замолчать. Тӕлмац. Банцайут-ма, хицауы раз дӕр уӕхиуыл фӕхӕцын: нӕ зонут. Пъырыстыф. Спросите ее, правда ли муж ее нашел деньги. Т ӕ л м а ц (Мызылонырдӕм). Пъырыстыф дӕ фӕрсы, дӕ мой, дам, ӕцӕг ссардта ӕхцатӕ? Мызылон (тӕлмацырдӕм). Бӕгуы, ссардта. 9' Т ӕ л м а ц. Да, гаварит, нашел. Пъырыстыф. Почему же он сам не сознӕтся? Тӕл м а ц (Умарханыроӕм). Пъырыстыф афтӕ, дӕхӕдӕг цӕуылнӕ сӕттыс? У м а р х а н. Ӕмӕ уый йӕхӕдӕг ӕрра куы у, бафӕрсут-ма йӕ, кӕцы бон ссардтон ӕхцатӕ? Т ӕ л м а ц. А ну-ка, гаварит, спросите ее, в какой день я нашел деньги, она гаварит бешенная, сумасшедшая. Пъырыстыф. Ну, спросите ее. Тӕлмац (Мызылонмӕ). Цавӕр бон, дам, ссардта дӕ мой ӕхцатӕ? Мызы л он (дисгӕнгззйӕ дзуры). Диссӕгты боны, зӕгъ, мӕиге, зӕгъ, не ’нгуыр тӕрхъус куы ӕрцахста, нӕ къӕппӕг та, зӕгъ, кӕсаг куы ӕрцахста, гъе уӕд. Т ӕ л м а ц (пъырыстыфмӕ). Вот, начальник, когда балшой цирк случился, когда наш капкан рыба паймал и когда наша удочка заяц паймал. Пъырыстыф (тӕлмацмӕ). Правда ли она сумасшедшая? Т ӕ л м а ц (Мызылонмӕ). Пъырыстыф афтӕ зӕгъы, ӕцӕг, дам, дӕ ӕрра ӕви цы?.. М ы з ы л о н. Мӕ хӕдзар ӕрбайхӕлд! Ӕрра та циу? (Лӕбурдтытӕгӕнгӕйӕ.) Афтӕ-ма йын зӕгъ, ӕз, зӕгъ, нӕ дӕн ӕрра, фӕлӕ, зӕгъ, мӕнӕ ды куы сӕрра дӕ, ӕмӕ, дӕ, зӕгъ, куы сбастой ӕмӕ, зӕгъ, хъыллистытӕ куы кодтай, раст, зӕгъ, гъеуӕд уыдис уыцы ӕхцайы ссард. Тӕлмац (пъырыстыфмӕ). Не я, гаварит, сумашедшая, а вот, гаварит, когда вы сделались сумашедшим, когда вас, гаварит, связали и когда вы кричали. Пъырыстыф. Да, она действительно сумасшедшая. С нею опасно и говорить, уведите ее отсюда'скорее. Пускай уходят остальные к черту. (Сты ӕмӕ, фӕцӕйцӕугӕйӕ, дзуры тӕлмсщмӕ.) Впрочем, этих двух женщин посадите в холодную, это им будет полезно; там до вечера просидят и глупости не будут болтать. (Пъырыстыф фӕцӕуы.) У м а р х а н. Йе, хуыцау, табу — дӕуӕн, мӕн ацы зондӕй ӕххӕст чи фӕкодта! Цыфӕнды зын ран дӕр мӕхи бахъахъхъӕнын фӕразын. Дзӕбӕх та мӕхи куы фелвӕстон! (Тӕлмацмӕ.) Цы кӕ сыс?.. Акӕ уыдон ахӕстонмӕ, кӕд фӕзондджындӕр уаиккой! Ӕмбӕрз ӕн К ӕ р о н пяммммя0гят1ммшш МӔ УАРЗОНДЗИНАД ӔВИ МӔ ФЫДЫ НЫХАС? АРХАЙ ДЖЫТӔ Зауырбег — зӕронд, 49-аздзыд лӕг, афтид цикъӕ хӕдоны. Хъамболат — Зауырбеджы фырт, 23-аздзыд. Фыццаг ӕвдысты — афтнд сау куырӕты, дыккаг ӕвдысты — бӕлццон лӕг, хӕрзарӕзт; ӕр* тыккаджы — урс куырӕты. Сахтинӕ — 45-аздзыд, даргъ хӕдоны ӕмӕ афтид сӕрбӕттӕны. Хъасболат — йӕ фырт, 21-аздзыд, сау куырӕт, сау стыр худ, зӕнгӕйттӕ, местӕ ӕнӕ дзабырты. Меретхан — ӕрвадӕлты чызг, схъомыл Сахтинӕйы хӕдзары, бӕсты рӕсугъд чызг, 17-аздзыд. Борыхъон — Зауырбеджы чындзыцыд хо, 30-аздзыд. ФЫЦЦАГ АРХАИД Зауырбеджы хӕдзары. Чысылгомау уат, йӕ иу къуымы тъахтиныл хуыссы Зауырбег рынчынӕй, йӕ сӕрмӕ йӕ хӕцӕнгӕрзтӕ ауыгъд, йӕ уӕлхъусйӕ хо Борыхъон, йӕ фырт Хъамболат тӕрвазы ӕнцой лӕууы. Цыраг'; ныллӕг уагъд.	Фыццӕгтӕ: Зауырбег, йӕ х о ӕмӕ йӕ ф ы р т.	‘‘ Зауырбег. Гъӕй, дуне чи скодта, уыцы хуыцау, цы ра1 лӕуд дӕн! Мӕ иунӕг фырты ма уӕддӕр куы федтаин! Б о р ы х ъ о н. Ма тӕрс, ма тӕрс! Дӕ хуызӕн рынчынтӕ бир. вӕййы! Хъамболат дӕр мӕнӕ дӕ цуры куы лӕууы! Зауырбег. Мӕ дунейы рухс, Хъамболат! Ӕз кӕй мӕлын, уый зонын; абондӕргъы дын дӕ цӕсгом куы нӕ федтон, хӕстӕг ма мӕм ӕрбацу! Хъамболат. Цы кӕныс, дада. (Иӕ уӕлхъус ӕрлӕууыд, ус ацыд.) Ахӕм ӕвзӕр зӕрдӕйыл хӕст цӕмӕн дӕ? Ӕз та ма дӕм зӕрдӕтӕ ӕвӕрынмӕ ӕнхъӕлмӕ кастӕн! Зауырбег. Цы зӕрдӕ дын сӕвӕрон, мӕ хур, цӕр... дзаг хӕдзары... Иунӕгӕй мын зайыс, уый йеттӕмӕ дын дуагӕй нӕ тӕрсын. Мӕ ис, мӕ бон, мӕ хӕзнатӕ уадзын дӕуӕн. (К.ъулмӕ амоны.) Лӕварӕн дын уадзын уӕлӕ уыцы хъыримаг. Уӕ, мардзӕ, мӕ иунӕг фырт, нӕ фыдӕлты дзаума ӕгады хастӕй ма фӕхӕсс! Хъамболат. Царды уынаффӕтӕ мын ма кӕ, мӕ уарзон фыд! Дӕ фӕстӕ ӕз нӕ хӕдзар адджын нал скӕндзынӕн мӕхицӕн. «Хӕрзбон» зӕгъдзынӕн мӕ ис, мӕ бонӕн. Ӕз схъомыл дӕн, дӕ уындмӕ бӕлгӕйӕ. Мӕ мадӕн ма мын йӕ ингӕн уӕддӕр бацамон! Ӕз дӕ курын уыцы хорз. Ӕз ӕй абон баивон мӕ цӕрӕн хӕдзарӕй!.. Зауырбег. Зӕрдиагӕй мӕм байхъус, мӕ хур! Ӕз дын радзурон мӕлӕты фӕндагыл мӕ хабӕрттӕ. Ацы (йӕ хуылфыл ла? къух ӕрӕвӕрдта.) хуылф мын чи фехӕлдта, мӕ ингӕны былыл м. чи ӕрлӕууын кодта, уыцы хъуыддӕгтӕ...	'4 Фыццаджыдӕр, мӕнӕ ӕз дӕ цуры мӕлын! Дӕ мады хъуыддаг дӕ ныры онг фембӕхстон, ныр ӕй хъуамӕ базонай... Дӕ мад Зали рӕсугъд уыд, адӕмӕн ӕмбисонд, йӕ рӕстӕджы йыл ӕппӕт адӕм схӕцыдысты курыныл, ӕмӕ йӕхицӕн адджынӕн сӕвзӕрста мӕн. Уыцы адджын цард кӕнгӕйӕ нын дыууӕ азы бонмӕ райгуырдтӕ ды... Афӕдз дыл нӕма рацыд, ӕз цуаны уӕвгӕйӕ, афтӕмӕй мӕн ӕгас дзыллӕтӕн худинаг фӕкодта, дӕу та сидзӕрӕй баззайын кодта Курдиаты Естъа. (Иӕ дӕндэггтӕ схъыррыст кодта.) Ахаста дӕ мады мӕ хӕдзарӕй... Уыцы бонӕй фӕстӕмӕ сидзӕрӕй искӕй къухы фӕрӕзыдтӕ, мады рӕвдыд нӕ федтай, фыды ӕппын нӕ уыдтай хӕдзары дӕ цӕстӕй. Ӕз та хицӕн адӕн хуыцауӕй ӕмӕ зӕххӕй сӕ фӕстӕ зилыны тыххӕй. Уыцы джауыр мӕнӕй тӕрсгӕйӕ хъӕуы мидӕг иу бонӕй фылдӕр фысым не ’ркодтаид. Хъуыстон сын сӕ хабӕрттӕ... Дӕ мадӕн райгуырд чызг, уый дӕр кӕйдӕр къухы ӕмбӕхстӕй хъомыл кӕны, йӕ ном — Меретхан. Мӕ иунӕг фырт, Хъамболат! Уыцы ӕртӕ удӕй кӕй никӕуыл фӕхӕст дӕн, уыцы маст мӕ ингӕны былыл ӕрлӕууын кодта... Мӕлын... ӕнӕ мӕ хӕс оайсгӕйӕ, ӕмӕ зон, мӕрдты дӕр ма иу мард кӕй кӕндзынӕн, ый... Маст мын мӕ зӕрдӕ бахсыдта. (Дзурын нал фӕразы, йӕ уд /хи кӕны.) г Хъамболат. Ацы хъуыддагмӕ, дада, дӕ зӕрдӕ мауал ӕх’йӕд ӕппындӕр! Уыцы заманы — мӕ уды ӕмгъуыд, ӕз мӕ бынат <ы бон ӕрхъарм кӕнон!.. Кӕд ӕмӕ, чизоны, нӕ фӕхӕст уон йӕхиуыл, уӕддӕр де 'фхӕрддзинад йӕ хъӕстӕйӕ искӕмӕй райсдзынӕн, мӕ хуыцауы къух дӕм дӕттын! Зауырбег (тагъдгомау ын йӕ къухмӕ февнӕлдта ӕмӕ йӕм, ӕдзынӕг кӕсгӕйӕ, дзуры.) Бузныг! Ӕгайтма мын мӕ дзырд ӕххӕст кӕныс, — мӕрдты мӕ ингӕны къӕйтӕ стыдтаин... Дӕ мадыиу бахъахъхъӕн! Агургӕ йын йӕхи кӕн!.. Кӕм фӕхӕст уай, уым та йын йӕ чызгыл дӕр ма аздах фӕхудинаг кӕныныл!.. Хъусыс! Ма мӕм ӕрбацу чъизи цӕсгомимӕ. Ныр, мӕ дунейы рухс, ӕз мӕлын... хӕрзбон у! Хӕрз... бон! (Адаргъ кодта йӕхи &мӕ амард. Хъамболат йӕ зонгуытыл ӕрлӕууыд ӕмӕ ныббогътӕ кодта.) Хъамболат. Мидӕмӕ-ма рацу, мӕ иунӕг цъӕх хо! Мӕ хӕдзар куы фехӕлди... Мӕ иунӕг фыд дӕр та мӕ хӕрз сидзӕрӕй куы ныууагъта... (Борыхъон, йӕ с&ры. хъуынтӕ тонгӕйӕ, хъӕргзгнгӕйӕ базгъордта, йӕ фзестӕ иукъорд лӕджы сӕ сӕртӕ хойгӕйӕ ӕрбацыдысты.) Ӕмбӕрзӕн ДЫККАГ АРХАЙД к ,хтинӕйы хӕдзар, рудзынджы бын — тъахтин, рудзынгыл цырагъ судзы. М ет е т х а н хӕрдгӕхуыдтӕ кӕны. Астӕуӕй С а х т и н ӕ цыдӕртӕ ӕмпъузы. Даргъ бандоныл Меретханы цур Хъасболат хъримаг сыгъдӕг кӕны. Фыццӕгтӕ: Сахтинӕ, Меретхан ӕмӕ Хъасболат С а х т и н ӕ. О, Мери, мӕ уат мын куы ӕрӕппарис! Сымах мондагмӕ фӕбадын ӕмӕ мӕ уӕрджытӕй мӕлын. Зӕроцдӕн йӕ бадт дӕр ницыуал. Меретхан. Уӕ, нана, чысыл-ма фӕлӕуу, ӕххӕст ма мӕ хӕрдгӕхуыд акӕнон, нырма раджы у... Хъасболат. Цы йыи лӕгъстӕ кӕныс, цы? Зӕронд адӕм фӕразондӕр сты ногтӕй, абаддзӕн ма! (Чидӕр дуар бахоста. Фӕджих сты.) С а х т и н ӕ. Акӕс-ма, Хъасболат! Чидагр нагм дзуры. (Хъасболат ацыд.) Хъасболат. Чи дӕ, чи? Кӕд уазӕг дӕ, уӕд — мидӕмӕ! Хъамболат. Ӕнафоны уазӕг, уӕдӕ, кӕд мӕ дӕ хӕдзармӕ бауадзай, уӕд! Хъасболат. Уазӕг — хуыцауы уазӕг! Мидӕмӕ рацу! Ӕрмӕст дӕхицӕн ӕгӕр мӕгуыр фысым бацагуырдтай. Фыццӕгтӕ ӕмӕ Хъамболат Хъасболат. Уазӕг, нана, уазӕг, ды та ма нын дӕхи ӕфснайынмӕ хъавыдтӕ! Хъамболат. Фарн — а хӕдзары, ӕмӕ уе ’хсӕвтӕ хорз! Сахтинӕ (сыстад). Фӕрнӕйдзаг у, ӕмӕ ӕгас цу, уазӕг! Хъамболат нымӕт, басылыхъхъ систа ӕмӕ сын сӕ къухтӕ исы. Хъасболат. Марадз, Мери, уазӕджы дзауматӕ афснай. (Мера дзауматӕ райста ӕмӕ сӕ сауыгъта, дуаргӕрон алӕууыд. Хъамболаты Сахтинӕ йӕ фарсмӕ сбадын кодта.) Хъамболат. Мӕ хорз фысымтӕ! Курын уӕ иу хуыцауӕй фӕстӕмӕ, бахатыр мын кӕнут, ӕнафоны уӕ кӕй батыхсын кодтон, уый. Ӕндӕр гӕнӕн нал уыд, сымах йеттӕмӕ рухс никӕмӕй уал цыд. С а х т и н ӕ. Ма тӕрс, мӕ хур, ма, мӕгуыр фысым-иу ницӕуыл тыхсы. Хорз дӕ куынӕ фендзыстӕм, миййаг. Хъасболат. Нана! Уазӕджы-иу аргъӕуттӕй не ’фсадынц, ӕнхъӕлдӕн. Фӕллад дӕр уыдзӕн, чнзоны, фӕлтау нын фӕйнӕ арахъхъы куы авӕрис! С а х т и н ӕ. Уӕ, мӕ бон, Хъасболат! Ныры адӕм зӕрӕдты кӕндтытыл нал ӕрвӕссынц, нал! Рауай, Мери, мемӕ! (Рацыдысты, Хъамболат йӕ фӕдыл кӕсы, Хъасболат ӕй нӕ уыны.) Хъасболат ӕмӕ Хъамболат * Хъамболат. Аипп ма уӕд, фӕлӕ мӕ мӕ уарзон фысымты базонын бӕргӕ фӕнды, Хъасболат... Хъасболат. Мах дӕр мӕгуыр, сидзӕр бинонтӕ стӕм: зӕронд мад ӕмӕ ӕз мӕ хоимӕ. Кӕрӕдзи базонынӕй хуыздӕр цы и уазӕг ӕмӕ фысымӕн! (Мера фынг ӕрӕвӕрдта.) Ф ы ц ц-ӕ г т ӕ ӕмӕ М е р и Мери. Хорз ӕхсӕвӕр уын не сцз-ттӕ кодтам, фӕлӕ фӕйнӕ арахъхъы аназут! Хъасболат. Уазӕг! Кӕрӕдзи дӕр базондзыстӕм, фӕлӕ уал нын нӕ хорз ӕхсӕвӕрмӕ хӕстӕгдӕр ӕрбабад! Мери, ды ма нын арахъхъ авӕр! Хъамболат. Мӕнӕн аккаг бӕргӕ нӕу, нырыонг уазӕгау мӕхи нӕ бацамонын, фӕлӕ мын ӕй бахатыр кӕнут! Хъуыддаджы фӕдыл зилын, ӕмӕ уый ӕнӕ мӕ къухы бафтгӕ ардхорд дӕн мӕхи схъӕр кӕныныл. Аипп дӕр бӕрпӕ у ацы ӕгьдау кӕнын, мӕ ном — Хъамболат, уый мӕ уӕддӕр зонат. (Мери нуазӕн дӕтты Хъамболатмӕ, уый йӕ нӕ исы, стӕй йӕ айста Хъасболат.) Хъасболат. Цӕй, уӕдӕ нын хуыцау тӕригъӕд бакӕнӕд! Уастырджи бӕлццӕтты рахиз фарс цӕуӕг у кӕддӕриддӕр ӕмӕ дын, дӕ зӕрды цы хъуыддаг ис, уый сӕххӕст кӕнӕд, Хъамболат, хуыцау! Хъамболат. Хӕлар дын уӕд! (Райста агуывзӕ.) Хуыцауы хорзӕх уӕд мӕ фысымты! Ӕз дӕр ӕнӕхъӕн ӕртӕ азы зилын, фьь дӕбон кӕнын ӕмӕ мын ахӕм амондджын фысымтӕ фӕуӕд ӕмӕ мӕ хъуыддагыл куыд фембӕлон. С а х т и н ӕ (рудзынгӕй ӕрбадардта йӕ пыхцыл свгр). Уӕ, мӕ бон, Хъасболат! Нӕ мӕгуыр ӕхсӕвӕрӕй уазӕджы хорз фен! Хъасболат. Хуыцауӕй — бузныг, нана, нӕ уазӕг нын ӕнцонхӕссӕн фӕци! Мери, схорз кӕн дӕ фынг! (Сахтинӕ ӕрбацыд гуыбыр-гуыбыр.) С а х т и н ӕ. Ӕнафон дӕр бӕргӕ у, фӕлӕ мӕ нӕ уазӕгимӕ аныхӕстӕ фӕнды, (Иӕ уӕрджытыл ӕрбадт.) Дӕдӕй, мӕ уӕрджытӕ ӕрхауынц. Хъасболат. Уӕу-уа, сымахардыстӕн, ӕзынма, схуыссыд... нана! Уастырджистӕн, хуыссын афон у! Райсом-иу фӕныхӕстӕ кӕн, ныр нӕ уазӕг дӕр фӕллад у, Мери, хуыссӕнтӕ бакӕн ӕмӕ ацӕут! М е р и (дыууӕ хуыссагны бакодта). Хӕрзӕхсӕвтӕ ут! Хъамболат. Хорз амонд дӕ хай ӕмӕ кӕй ӕхсӕв у, уый хӕрзтӕй хайджын ут! (Иӕ фӕстӕ акаст, ныуулӕфыд къӕхтыбынӕй.) Сахтинӕ. Уӕуу, ӕна! Ныры адӕм цы хуызӕн сысты, цы хуызӕн? Куы дӕ хуыссын нӕ уадздзысты, куы та дӕ тыххӕй мӕрдцъынд кӕндзысты. Хъасболат. Ех, нана, ныры адӕмы сӕ зӕрдӕйы фӕндагыл ауадз, бирӕ цӕрӕнбон сын куынӕ и, миййаг. (Дыууӕ дӕр сӕ хуыссӕнты. ӕрхаудтой земӕ ныххуыссыдысты. Сахтинӕ йӕ къух ауагъта ӕм& рацыд.) Ӕмбӕрзӕн ӔРТЫККАГ АРХАЙД Хъасболаты цӕхӕрадоны, бӕласы бын — бандон, йӕ фарсмӕ цъӕх нӕууыл пы~ мӕт тыд ӕмӕ нымӕтыл урс куырӕты мидӕг Хъамболат. 1-аг НЫВ Хъамболат. Мӕ худинаджы дуг ӕрзылдис ӕмӕ ма цы кӕнон, чердӕм ма цы кӕндзынӕн, уымӕн куы ницы зонын! Цас хорз уыдаид, мӕ фыды ӕфхӕрды райсты фӕстӕ йыл куы сӕмбӕлдаин, уӕд? Фӕлӕ, ӕвӕццӕгӕн, иууылдӕр хуыцауы арӕзт хъуыддӕгтӕ сты. Уыцы ӕгъдау мӕнӕн уадзӕн нӕй! Ӕнӕ уыцы чызг та мӕ мӕлӕт мӕ цардӕй хуыздӕр у! Иӕ бинонтӕй бӕргӕ нӕ тӕрсын, фӕлӕ йын иучысыл йӕхи зӕрдӕйӕн исты куы бамбӕрстаин. Ху цӕутты хуыцау! Уӕдӕ ма мӕ кӕд исты амонд ис, уӕд ӕй ацы . бармӕ рауадз! (Меретхан ӕрбацыд.) Гъӕй, джиди! Нӕ амонд и?.бауынмӕ куыннӕ скуывтон, куы! Ме скуывдӕй йӕ рацыд тагъдджл куы фӕцис! (Мери аздӕхынмӕ хъавы. Хъамболат фестад.) Мауа^' фӕлидз! Байхъус-ма мӕм ӕрмӕст дыууӕ ныхасмӕ! П-аг НЫВ	Л' М е р и. Цӕсгом дӕр мын нал ис, фӕлӕ мӕ цӕуылнӕ ауадзыс;’,дӕу тыххӕй мыл зӕрдӕниз кӕй бафтыд, уый ӕгъгьӕд нӕу? Нс джыдӕр ма дын дӕ ныхӕстӕм хъусон?.. Хъамболат. Мери! Ацы дунейыл ӕз худаистӕй цы хъуыддаг куырдтон, уый дӕхи дзыхӕй ссыди. Фӕсмон фӕкӕндзынӕ ӕрӕ-, джийау, ныртӕккӕ дӕ зӕрдӕ цы ӕгъдауыл лӕуд у, уый мын куынӕ зӕгъай, уӕд! Зоныс ӕй, кӕй тыххӕй худинаг кӕнын, уый... ӕнӕхъӕн къуыри ам кӕйдӕр хӕдзары кӕй тыххӕй бадын, уый!.. Нал ис мӕнӕн ацӕуӕн ацы хӕдзарӕй ӕцӕ дӕ бӕрӕг, ӕмӕ мын ныртӕккӕ зӕгъ, дӕ фӕстаг ныхас цы уыдзӕн, уый! М е р и. Уӕдӕ, кӕд ӕндӕр гӕнӕн нал ис, уӕд мӕнӕн мӕ мад ӕмӕ ме ’фсымӕры ныхасыл дыккаг зӕгъӕн нӕй. Хъамболат. Мери, иучысыл ӕрбад бандоныл, миййаг, дӕ мад куы ӕрбацӕуа, уӕд дӕ фендзӕни. (Мери б&ласыл банцой кодта, Хъамболат бандоныл сбадти.) Мӕнӕн абонӕй фӕстӕмӕ ничиуал ис ацы мӕнг дунейыл дӕу йеттӕмӕ, ӕмӕ мын ныр мӕ хабӕрттӕ хъуамӕ базонай... М е р и. Цӕй-ма, уӕдӕ! Цымӕ ныры онг цы хабӕрттӕ нӕ хъӕр кодтай. (Худынц.) Хъамболат. Ныр мӕ уӕдӕ базон! Ӕз дӕн фыццаджыдӕр Борыхъуаты Зауырбеджы фырт. Ӕртӕ азы цӕуы мӕ фыды амӕ лыныл, мӕлгӕ-мӕлын ӕм радтон мӕ къух, де ’фхӕрд дын райсдзынӕн, зӕгъгӕ. Уый амӕлӕты бонӕй фӕстӕмӕ зилын ӕмӕ ӕппӕты бӕсты дӕр дӕуыл сӕмбӕлдтӕн... М е р и. Омӕ чи у, дӕ маст кӕмӕй исыс, уый, цавӕр зын арӕн у, уагӕр, ӕртӕ азы кӕуыл зилыс, уыцы адӕймаг? Хъамболат. Дыууӕ удыл зилын, ӕмӕ мын хъауджыдӕр нӕу, кӕцыйыл сӕмбӕлон, уымӕй. Уыдон сты Курдиаты Естъа ӕмӕ йӕ чызг. Уыцы дыууӕйӕ ӕз хъуамӕ райсон иуӕй мӕ мӕгуыр фыды хӕс. (Мерийӕн йӕ хуыз фӕцыд, йӕ къухӕй къӕбӕл ӕрхауд, цӕсгом бамбӕрзта ӕмӕ ныцъцъӕхахст ласта.) Мери. О, мӕ дуне! Цӕй талынг мыл ӕрбадӕ!.. Цӕмӕн нӕ агурыс? Ӕз та дын цы кодтон! Естъа мӕнӕн мӕ фыд у, Хъамболат! Хъамболат (фестад). Ма мын кӕнын кӕн ахӕм джауыры . кой дӕ хуызӕн зӕды цур! Хъуамӕ Меретхан мӕ уындӕй арвы та* лынгты лидза. Мӕнӕн ӕрмӕст дӕ ном сдзурын дӕр тых куы кӕны, ӕмнӕмттӕ кӕй стут, уый тыххӕй. М е р и. Ӕз, уӕдӕ, Естъайы чызг дӕн! Хӕссынмӕ мӕ куы рай■-'шй нана ӕмӕ Хъасболат, Мери мӕ уӕдӕй нырмӕ хонынц. -уя Хъамболат (йӕ тигъ фхзылдта. Меримӕ). Уӕ, хуыцау! ’4<е мады гуыбыны мӕ цӕй ӕнамонд боны сӕвзӕрын кодтай! Цы . . бакӕнон, мӕ зӕрдӕ мӕ хуылфы дыууӕ ӕмбисы куы аци? Уӕ, ӕгуыр лӕппу! Ие — уарзондзинад, йе — дӕ фыды ныхас! (Иӕ урыхъуынтзвм ф^лӕбурдта.) Худинаг райсӕн нӕй, ӕнӕ дӕу та — рӕцӕрӕн. (Аджих, стӕй з&хх къахӕй ныццаглхъ кодта.) Гъе, уӕуӕй/Хъамболат! Зауырбеджы фырт куы дӕ... Ма райс ныры лӕпуты зӕрдӕ. Чъизи цӕсгомимӕ ма бацу дӕ фыды цурмӕ! Мери, цЫ кӕнон! Ӕз ӕнӕхъӕн ӕртӕ азы дӕ джауыр фыдыл фӕзылдтӕн €^ӕ мӕ къухы нӕ бафтыд... Дыккаг, агуырдтон дӕу, мӕ зӕрды уан уыд мӕ мады ми бакӕнын, ӕмӕ йӕ фӕстӕмӕ раскъӕфын... Мыр нал у мӕ бон иу бакӕнын дӕр! Мӕ зӕрдӕ дӕу баци ӕмӕ йё — ды, йе — мӕлӕт. (Иӕ дамбаца исы.) Худинаг у сылгоймаг амарын, фӕлӕ ӕндӕр гӕнӕн нал ис! Цы зӕгьыс? М е р и. Цы дын кодтон? Мӕ уарзондзинад йеттӕмӕ дын куы ницы ракодтон! Хъамболат. Мӕн мӕлын хъӕуы ӕмӕ, Мери, демӕ мӕлын! (Дамбаца фыццаг Мерийыл ныццавта, ст&й— йӕхиуыл.) М е р и. Куы мӕ амардтай!.. Хӕрзбон!.. Хъамболат. Ныббар мын, мӕ фыд, мӕ рӕдыддзинад! (Ахаудысты, фыццаг — чызг, стӕй — лӕппу.) Ӕмбӕрзӕн К ӕ р о в НӔ ИРЫ ЧЫЗДЖЫТӔМ Статья Куы айхъусай алы адӕммӕ, уӕд алчи дӕр сӕрибары тыххӕй дзуры ӕмӕ йӕ бон циу, уымӕй сӕрибардзинадмӕ йӕхи хъары. Уырысы мужук, фыдӕй-фыртмӕ цагъайраджы дуг чи фыста, уыдон дӕр ма базмӕлыдысты, ӕмӕ агурынц сӕрибардзинад. Иудзырдӕй, адӕмӕн сӕ цӕстытӕ райгом сты ӕмӕ рухс федтой, фӕлӕ уӕддӕр уыцы рухсдзинадӕй мах ницыма уынӕм. Махӕн нӕ цӕстытӕ нӕма райгом сты, ӕмӕ нӕ сӕрӕн не стӕм, ӕмӕ сӕрибардзинад нӕхицӕн нӕ агурӕм. Дзургӕ бнрӕ дӕр бӕргӕ кӕнӕм сӕрибардзинады тыххӕй, фӕлӕ хъуыддагмӕ куы ӕрцӕуӕм, уӕд нӕ бон вицы свзеййы. Ныр ӕй ӕрхъуыды кӕнӕм, цӕмӕн афтӕ у, уый. Чызгмӕ курӕг куы ӕрбацӕуы, уӕд чызджы бирӕ хӕттыты фӕрсгӕ дӕр на) бакӕпынц фа?ндопӕй, ӕмӕ бинонтӕ сӕхуыдтӕг бафидауынц, уӕлдайдӕр та сын лӕппу бирӕ ирӕд куы фида, уӕд. Лӕппумӕ нӕ кӕсынц, фӕлӕ кӕсынц, цы аргъ дӕтты, уымӕ, ӕмӕ уыцы хуызӕнӕй чызг ауӕй кӕнынц, кӕй — зынаргъӕй, кӕй та — асламӕй. Уӕлдай зынаргъ та на?м уыдысты пысылмоп чызджытӕ. Уыдонӕн сӕ аргъ уыди 100 туманы, уымӕй асламдӕр сӕ чызг бирӕ ничи лӕвӕрдта. Хорз. Чызг уӕйгонд фӕци. Лцыди йӕ мойы хӕдзармӕ, ӕмӕ уым кусы ӕххуырсты куыстӕй, уымӕн ӕмӕ йӕ бон дӕр нӕу нӕ кусын, йӕ бинонтӕ йӕ нӕ дардзысты, куыиӕ куса, уӕд, алчидӕр ын йӕ цӕстма? дарлзӕп:’ «Бирӕ ирӕд дыл бафыстам ӕмӕ кус». Йӕ мой ма йын тӕригъӕд бӕргӕ кӕндзӕн, фӕлӕ уый бон дӕр цы у, уӕлдайдӕр та нрӕд йӕхи фӕллой куы нӕ уа, фӕлӕ бинонты фӕллой куы уа, уӕд. Чызг арты судзы тыхстӕй ӕмӕ мӕгуырӕй. Матуыр та куыннӕ уа! Иӕ фыд дзы бнрӕ аргъ куы агуырдта, уӕд-иу нӕ хъуыды кодта, йӕ чызг искуы мӕгуырӕй цӕрдзӕн/уый. Диссаг та куыннӕ у махмӕ ирӕды хъуыддаг! Фыд йӕ хъӕбулы ауӕй кӕны, ӕмӕ йӕ хъӕбул цы хӕдзармӕ цӕуы, уый мӕгуырмӕ ӕртӕры. Фыдӕн ис цот: лӕппутӕ ӕмӕ чызджытӕ. Лӕппутӕн фыд фи» ды ирӕд ӕнӕ хъаугъайӕ, алцӕмӕй дӕр сыл тыхджындӕр ауды. Куы мӕлы, уӕддӕр йӕ бынтӕ йӕ лӕппутӕн ныууадзы, фӕлӕ1 чызгӕн та йӕ цард мӕгуырдӕр кӕны, йӕ мойы хӕдзар ын куы сафтид кӕны, уӕд, афтӕмӕй та фыд куы амӕлы, уӕд ыл чызг йӕхи. марынмӕ ӕрцӕуы, йӕ мӕгуыр хӕдзар ыл бахӕры хистытыл. Лӕппу та йӕ хъуыды дӕр нӕ кӕны, ай-гъай, уымӕн дӕр зиан: у йӕ фыды мард, уый тыххӕй ӕмӕ йӕ адӕмы ӕфсӕрмӕй хистытӕ кӕнын уӕддӕр хъӕуы. Уыцы хъуыддӕгтӕм ӕркӕсгӕйӕ, махӕн, чызджытӕн, бамбарын хьӕуы, нӕ фыдӕлтӕ нӕм хъулон цӕстӕй кӕй кӕсынц, уый, ӕмӕ нӕ фылдӕр аргъыл ауӕй кӕнынмӕ сӕхи. кӕй хъарынц, уый. Уый уымӕн афтӕ у, ӕмӕ нӕ сӕрӕн не стӕм, ӕмӕ нӕхи уӕй кӕнын уадзӕм бирӕ ирӕдыл. Уыцы ирӕдмӕ кӕсгӕйӕ, мах фидӕм. цагъайр.аджы дуг, чындзы куы ацӕуӕм, уӕд. Бирӕ адӕмтӕм та чызджытӕн сӕхицӕн фӕдӕттынц ӕхца ӕмӕ зӕхх, махмӕ та пын нӕ царм стигъьпщ. Омӕ нӕ зӕхх дӕр нӕ хъӕуы а-мӕ ӕхца дӕр, уымасн ӕмӕ нӕ ирмӕ ахӕм хъӕздыг адӕм дӕр пӕй, сӕ чызджытӕн истытӕ чи дгетта, ӕмӕ сӕ хъаст дӕр нӕ кӕнӕм, фӕлӕ нӕ ныййарджытӕ уый хъом не сты, гемӕ сӕ алчи дӕр йӕ хъгебулагн исты дзаума скӕна?! Фӕлӕ чындзы куы цӕуа, уӕд ма йын дзаума дӕр кӕй цӕстӕй кӕной! Афтӕ фӕхъуыды кӕныпц: «Цы пайда ма ис махӕн чызггсй, чи йӕ хӕссы, уый йып дзаума дӕр скӕнӕд». Бнргс чызгмӕ гын кӕсы :.иа'лгӕзтгй ацӕуын, фӕлӕ хуыздӕр у ф-'.’!г..;у аяӕаргезтгей ацӕуын, нгзхи уӕй кӕныны бӕсты. ЛӕппуГк. ■ 1.х.р. чнзоиы, ӕй? уыцы сахатыл, пӕ бон куы па' уа дзеу саразыя, уӕд ӕй уыцы сахаты тыхстыл ма ауӕй кӕн, дӕ зӕрдӕйӕ-; ӕй адджыпӕи кӕм бацагуырдтай, уым. Уый дӕр дӕ кӕм бацагуырдта, уым дӕ фӕдарыниӕ йӕ пыфс хӕссы, ӕвӕццӕгӕн. Махнр.-. д куы райсынц, уӕддӕр уыцы ирӕд ӕгасӕй дӕр чызгыл нӕ бахардз кагзыиц, фӕлӕ йӕ бннснтӕ сӕхнцзн! ныууадзынц. Иудзырдӕй, уымӕй дӕр та чызджы нӕ бафӕрсынц, дӕ аргъ дын цы фӕкӕнсгм, зӕгъгӕ, а-мӕ та йын йӕ ӕнӕсӕрибардзпнад йӕ цӕстытыл бакӕиынц. /..;гъгъӕд у, атъгъӕд, чызджытӕ, махӕн уыцы ӕгъдауыл ха> цыи! Афон у махӕн дӕр сгерпбардзипад агурын! Аппарӕм нӕ нрӕды ӕгъдау ӕмӕ нӕхи уӕй кӕпын мауал уадзӕм. Ӕгадмӕ ӕрцыдыстӕм уыцы ӕгъдаугай. Ахӕм сӕрибардзинады тыххӕй сӕ* туг куы калынц ӕмӕ талынг ахӕстӕтты куы мӕлынц, уӕд нӕ алчидӕр» нӕ фъ-дма> афтӕ бадзурын нӕ уӕнды: «Уӕ, мӕ фыд, ӕз дӕ хъӕбул: дӕн Ей® мӕ цагъайраджы узей ма кӕн». Хъуамӕ нӕ алчи дӕр йе гады тыххӕй йа? ныййарджытӕм бауӕпда уыцы ныхӕстӕ, ӕмге ныууадзын кӕна ирӕды ӕгьдау. Бирӕ хъӕуты адӕм куы базмӕ* лыдысты, уӕд бӕргӕ дзӕбӕх хъуыддӕгтӕ кӕнын райдыдтой правды тыххӕй. Иууыл ӕй нӕ аппӕрстой, уыцы амонд та хуыцау кӕцӕй ӕрхӕсса, фӕлӕ йӕ къаддӕр фӕкодтой. Пысылмон адӕм ыл хорз ныллӕууыдысты, ӕмӕ ирӕд алыг кодтой 20 туманыл. Чызг уыйас мӕгуыр хӕдзармӕ нал цыди, ныр та фӕстӕмӕ, адӕм хуыздӕр ӕнхъӕлмӕ цы хъӕутӕм кастысты ӕмӕ сӕхи адӕмы сӕр цы хъӕутӕ хонынц, уыдон сӕ кӕнон райстой. Нӕй, нӕй! Бирӕгь йӕ кӕнон нӕ уадзы. Нӕхуыдтӕг, чызджытӕ, куынӕ базмӕлӕм, уӕд нӕ ничи суӕгъд кӕндзӕн цагъайраджы дугӕй. Ирон чызг.	Олгинскӕйӕ. «ЗӔХХ — МЕ ЪДИСӔН, ХУР —МӔ КОМДЗОГ» Пьесӕйы мидис* 1-аг ныв. Ирон хӕдзар. Уаты бады усгур лӕппу Батырбег. Чидӕр дуар хойы, ӕмӕ мидӕмӕ бацыд Хъасболат — Батырбеджы ӕмгар. Сӕ ныхасмӕ гӕсгӕ рабӕрӕг ис, сӕ фембӕлды размӕ хъазты кӕй уыдысты ӕмӕ уыцы ран сӕ дыууӕйы зӕрдӕмӕ дӕр иу ӕмбисонды рӕсугъд чызг кӕй фӕцыд, уый. Уыцы чызгмӕ сӕ чи цы зӕрдӕ дары, уый уыдон сӕ кӕрӕдзийӕ иукъорд рӕстӕг ӕмбӕхсынц. Ӕппӕты фыццаг йӕ хъуыды загъта фысым йе 'мгарӕн. Ӕрбацӕуӕг хабар куы базыдта, уӕд йӕ ныфс нал бахаста, йӕхӕдӕг дӕр чызджы бирӕ кӕй уарзы, уый схъӕр кӕнынмӕ. йӕ хӕлар ӕддӕмӕ куы рауади, уӕд уазӕг йӕ монолоджы равдыста йе стыр уарзондзинад ӕмӕ ард хордта, цыфӕнды куы уа, уӕддӕр чызджы йӕхи бакӕныныл. Уалынмӕ Батырбег фӕстӕмӕ ӕрбаздӕхт. Стӕй сӕ дыууӕ дӕр балцы ацыдысты. Сценӕйы фӕзындысты Батырбеджы зӕронд мад ӕмӕ сӕ сыхаг ус — чындздзоп чызджыты нымудзӕг. Уый мадӕн лӕгьстӕ байдыдта, йӕ лӕппуйӕн, кӕмӕй йын зӕгьа, ахӕм чызджы куыд ракурын кӕна, афтӕ. Фӕлӕ мад ууыл разы нӕу; зӕронд усмӕ гӕсгӕ, хъуамӕ йӕ фырт ӕрхӕсса, йӕхӕдӕг кӕй равзара, кӕй уарза, уый. 2-аг ныв. Батырбег рӕсугъд чызджы ракуырдта. Лӕппу йӕхи хоны иттӕг амондджын ӕмӕ уый тыххӕй дзуры йӕ хӕларӕн дӕр. Хъасболаты зӕрдӕйы рыст ӕмӕ хӕлӕг сусӕгӕй тыхджынӕйтыхджындӕр кодтой. Уымӕн уӕлдай стырдӕр ӕхсӕрфарсы цӕф та уыди, Батырбег ӕй йӕхицӕн къухылхӕцӕг куы скодта, уӕд. Фӕлӕ ма хӕстӕгдзинады ӕддейӕ Хъасболат фӕсаууонмӕ уыди Батырбегӕн йӕ ныхмӕлӕууӕг, уымӕн ӕмӕ йын уый ӕгӕрон уарзтӕй уарзта йӕ усы, ирон ӕгъдаумӕ гӕсгӕ та — йӕхи ног хойы. * Кочысаты Розӕйы сӕфт пьесӕйы мидис авторӕн йӕхи фыст нӕу. Уый тыххӕй кӕс фиппаинӕгты, ф. 414. (Чиныгаразӕг.) .Хъасболат чысыл бахъӕлдзӕг ӕрмӕстдӕр уӕд, ӕмӕ йӕ уарзон =сылгоймагимӕ знлгӕ кафт куы акодта. Уый стыр сагъӕсты бахауди ӕмӕ йӕ хӕлары усы ӕнӕдзуапп уарзондзипадӕй уӕлхтӕдӕй руади. Хъасболат йӕхи хъардта цӕстмӕхъус-хъӕлдзӕгӕй дарыныл, фӕлӕ ахӕм уавӕры дӕр йӕ бон нӕ уыд. Фӕстагмӕ йӕм ӕрцыд фыдвӕнд: йӕ бӕллицы ныхмӕ йын чи лӕууыд, уыцы лӕджы амарын, йӕ усы та йын йӕхи бакӕнын. Хъасболат хинӕй бацархайдта, цӕмӕй йе ’мбал йемӕ хъӕдмӕ дуаны ацӕуа. 3-аг ныв. Ӕхсӕвыгои хъӕды. Хӕлӕггӕнӕг ӕмбал цуаны фӕстӕ бады дыдзы рухсуадзӕг арты фарсмӕ ӕмӕ та йӕ монолоджы дзуры йӕ фырмонц уарзондзинады тыххӕй. Афӕдзы фӕстӕ дӕр ма Хъасболатӕн йӕ зӕрдӕйы фыдӕбӕттӕ мынӕг пӕ, фӕлӕ тыхджынӕй-тыхджындӕр кодтой. Йӕ бон нал уыд уымӕн йӕ амондджын хӕлармӕ ӕнӕкъӕмдзӕстыгӕй комком:мӕ бакӕсын. «Ацы хатт, — дзуры уый йӕхинымӕр, — хъуамӕ ӕз, йе, мӕхиуыл топп пыццӕвоп, йс, та хъуамӕ уый амарон». Уалынмӕ ӕрбаздӕхт Батырбег дӕр. Хъасболат фӕлвӕрдта йӕ мидтыхст басусӕг кӕнын. Уый фӕстӕ райдыдтой ӕхсӕвӕр хӕрын, дзырдтой се ’нтыст цуаны фӕдыл. Дыууӕйӕ дӕр ӕрхуыссыдысты арты фарсмӕ. Батырбег бафынӕй, Хъасболат сыстад ӕмӕ норттӕ-ӕнкъуыстӕй рацу-бацу кодта. Уый ӕвиппайды балыгъди къудзиты фӕстӕмӕ, цӕмӕй ма фӕзына, миййаг, йӕ хӕлар ӕдзӕммард куынӕ фӕуа, уӕд. Фехъуысти гадзрахаты гӕрах. Батырбег мӕлӕтдзаг цӕф фӕди, фӕлӕ ма уӕддӕр йӕ бои сси йӕ сӕр схъил кӕпын ӕмӕ бамбарын, йӕ хӕлар ыл хипӕй кӕй рацыд, уый. Уыцы хабар ӕрцыд, райсомы хуры фыццаг тынтӕ хъӕды сыфтӕрты ӕхсӕлтӕй мӕлӕг хӕлары риу куы нырру^с кодтой, уӕд.' Йе ’вирхъау хабарӕн Батырбег ӕвдисӕн хоны, зынгхуыст кӕуыл кӕпы, уыцы зӕххы, йӕ тӕригъӕддаг сӕфтӕп та — райсомы <ферттивгӕ хуры тынты. Уый зӕгъы: «Зӕхх — ме 'вдисӕн, хур — мӕ комдзог». Хъасболат йӕ хӕлары марды йӕ бӕхыл сӕвӕрдта, йӕ усмӕ йып ӕй баласта ӕмӕ йын бамбарын кодта, йӕ лӕг кадджып стӕры фӕхъуыди, зӕгъгӕ. 4-ӕм ныв. Бирӕ рӕстӕджы марой кодта Батырбеджы идӕдз ус йӕ уарзон лӕджы марды фӕстӕ, сау ыл фӕдардта. Хъасболат уыцы рӕстӕджы архайдта рӕсугъд сылгоймаджы ракурыпыл, фӕлӕ йӕ къухы не ’фтыди. Ӕппынфӕстаг ын басаста йӕ зӕрдӕ ӕмӕ йӕ ӕрхаста. Бонтӕ цыдысты. Хаттӕй-хатт Хъасболат йӕ фыны дзырдта Батырбеджы пом. Уымӕи йӕ фӕсопӕрхӕджы дӕр пӕ уыд, йӕ лымӕны ус уый йӕ зӕрдыл кӕй бадардта ӕмӕ аивӕй кӕй хъахъхъӕдта йӕ дыккаг мойы алы змӕлд дӕр... Уалынмӕ фыдгӕнӕг йӕхӕдӕг ӕнӕнхъӕлӕджы раргом кодта, йӕ бинойнагӕн йӕ фыццаг лӕджы марӕг кӕй у, уый. Хъасболат хуыссыди сынтӕджы. Уыцы афон рудзынджы хуынчъытӕй ӕрбалӕгӕрста хуры тынты ирд пуцал, йӕ риуыл ӕрхауд ӕм.ӕ уӕд йӕ мидбылты бахудти. Сылгоймаг ӕм тыхджыпӕй баздӕхти, дӕ мидбылты цӕмӕн худые, уый схъӕр кӕ, зӕгъгӕ. Мой ууыл нӕ разы кодта, алы ӕфсӕнттӕ аргӕйӕ. Уӕд дзы ус ноджыдӕр карздӕрӕй домдта хъуыддаг ӕргомӕй зӕгъын, стӕй барӕй йӕхи афтӕ равдыста, цыма йӕ бирӕ уарзта. Ус иузӕрдионхуызӕй узӕлгӕйӕ архайдт.а, цӕмӕй лӕгӕн йӕхи дзыхӕй базыдтаид, цы ӕрцыд, куыд сидтис удисӕг Батырбег хурмӕ ӕвдисӕн уӕвынмӕ. Хъасболат хабар радзырдта, куыд уыд, афтӕ. Уымӕ гӕсгӕ, Батырбеджы фӕстаг фӕдзӕхст баххӕст: хуры тынтӕ, Хъасболаты риуыл чи сӕмбӕлд, уыдон ын комдзог разындысты йӕ гадзрахатдзинадыл, йе ’мгары кӕй амардта, ууыл. Иӕ ус фембӕхста йӕ маст, йӕ тухи. Фӕлӕ куыддӕр йӕ бон фӕци, афтӕ дамбаца ныццавта Хъасболаты зӕрдӕйы сӕрыл ӕмӕ йӕ мӕлӕтдзаг цӕф фӕкодта. Фӕлӕ ма уый, йӕ фӕстаг тыхтӕ ӕрӕмбырд кӕнгӕйӕ, хӕрдмӕ йӕ сӕр систа ӕмӕ загъта: «О, ме ’мгар, ӕрцыдысты мыл дӕ ныхӕстӕ, ничи мӕ уыны, зӕхх ӕмӕ хур йеттӕмӕ, уыдон — де 'вдисӕн ӕмӕ дӕ комдзог, дӕ тугисӕг!» ХЪОРОТЫ ДАУЫТ «ӔЗ НӔ УЫДТӔН — ГӔДЫ УЫДИ» Зӕрдӕхӕларӕй йӕ нывонд кӕнын мӕ уарзон ахуыргӕнӕгӕн Дзасохты Алыксийӕн. ФЫССӔГ. АРХАЙДЖЫТӔ: Химан — хъӕуы хицау, 50-аздзыд. Николай Петрич — йӕ фыссӕг, 40-аздзыд.  С а х ъ л ӕ у, 25-аздзыд. К а л м а н, 20-аздзыд. къулертӕ Хъилхъус — стъороз, 40-аздзыд. Г у ы ц ы р — хъӕуккаг, 45-аздзыд. Темырболат — бунтгӕнӕг, 55-аздзыд. Хъазӕнбынат Къанцылар. Ӕлыгӕйсӕрст, ӕиӕ чъырӕй цагъд бӕстыхай: йӕ дӕргъ—12 адлийы бӕрц, йӕ уӕрх —7 адлийы... Галиуӕрдыгӕй фарс (ӕддейӕ ӕрбакӕсгӕйӕ) ныллӕггомау дуар, ӕрмӕст уымӕн йӕ астӕу — къаннӕг рудзынг, йӕ тарвазыл та ставд дамгъӕтӕй фыст: «Арестантская». Фӕстаг къулыл дыууӕ чысыл рудзынджы, ӕвгтӕй иуӕй-иутӕ — саст ӕмӕ гӕххӕттӕй ныхӕст. Дыууӕ рудзынджы астӕу къулыл ауыгъд ӕвзӕр лампӕ, чъизи авгимӕ. Фӕстейӕ, рахиз къуымы скъапп, йӕ бӕрзӕнд 7г адлийы, йӕ дуар зыхъхъыр, ӕмӕ дзы зынынц бирӕ гӕххӕттытӕ, йӕ сӕрыл дӕр афтӕ. Фӕстаг къулӕй дыууӕ адлийы раздӕр лӕууы чъизигомау ӕнӕмбӕрзт стьол, йӕ уӕлӕ — лампӕ, ӕрдӕгсыгъд гӕххӕттӕй йын худ (абажур), фыссӕн дзаумайӕ, чингуытӕ, гӕххӕттытӕ, чотки, ӕрдӕгихсыд фыссӕнтӕ ӕмӕ ноджы ӕндӕртӕ... Стъолы алыварс — цыппар бандоны. Къулрӕбын — даргъ бандон. Зӕхх ӕнӕмарзт. Къултыл алы фехъусыны гӕххӕттытӕ ныхӕст ӕмӕ паддзахы ныв. .26 Уӕлӕдарӕс Николай Петричыл — уырыссаг дзаума, иннӕтыл се ’ппзетыл дӕр — ирон уӕлӕдарӕс. Г у ы ц ы р ӕмӕ Хъилхъус бызгъуырты мидӕг, Химаны фарсыл ӕхсаргард, йе ’фцзегыл та — хъӕуы хицауы рӕхыс ауыгъд. С а х ъ л ӕ« у ы риуыл — стыр хӕрзиуӕг: къулеры майдан. Архайджытӕн сӕзӕрдӕйы хатт ӕмӕ сӕконд Химан: тызмӕггомау лӕг, асӕй рӕстӕмбис, бӕзӕрхыггомау, йӕ зачъетӕ даргъ. Николай Петрич: йӕхицӕй стырдӕрзӕрдӕ зӕххыл нӕй, нозтуарзаг, хъӕргӕнаг. С а х ъ л ӕ у: цыргъзонд лӕппулӕг, чысыл ӕдылыдзӕф, сыгъдӕг къанцылары ахуыр, хъазаг лӕппу. Хъилхъус ӕмӕ Г у ы ц ы р: сӕли-уӕли лӕгтӕ, пыхцыл, ӕнӕлвыд зачъетӕ. Г у ы ц ы р — гуыбыргомау лӕг, Хъилхъус та — схъӕл, йӕ хъустӕ — даргъ, йӕ зонд — цыбыр. К а л м а н: къулер цы вӕййы, уый. Темырболат: рӕсугъд лӕппулӕг, даргъгомау. 1-аг ФӔЗЫНД Николай Петрич Николай Петрич (йӕ дзыппӕй къаннӕг чиныг систа ӕмӕ кӕсы). «Сегодня пойтти к Кудаберду по делу Ахмета, взять от него... Так-с... Уничтожить протокол Гуцыра, гонорар три руб. шестьдесят коп...» Уӕу-уа, рох мӕ куы кодта, рох! (Чиныг рудзынджы фӕйнӕгыл авӕрдта, гӕххӕттытӕ райста ӕмӕ агуры.) «Черт знӕт!.. Цы фӕци, уӕдӕ... Тагъд ӕй куы ссарин, хорз хабар уаид, ӕртӕ тымбыл ӕмӕ ӕртӕ абазийы дзыппы куы нывзилин ӕввонгӕй, уӕд... Да, ето факт... Бауадз ӕй Химаны, уый протоколтӕ кӕны, ӕз дӕр ын сӕ иугай-дыгай бӕргӕ сафын: кӕй — доны, кӕй та — арты. Сӕ мыггаг скъуыйынмӕ сын раст халерӕй уӕлдай нӕ дӕн... Хуыцау хъуыддӕгтӕ рӕстмӕ ауадзӕд, уый йеттӕмӕ ма мын истытӕ бантысдзӕни... Цы хӕйрӕг ӕй бахордта, уӕдӕ, цы фӕци?! Хуыцау, ды базон, ацы пъартфелы йӕ цӕвӕрдтон... Куы нӕ йӕ ссарон, уӕд фыдӕнхъӕл кӕндзынӕн, ӕртӕ сомы ӕмӕ ӕртӕ абазийы доны къусы сӕфт кӕндзысты. Да, ето факт. (Иӕ сӕр ныттылдта.) Бацагурын хъӕуы... (Фӕлдахы. ӕмӕ кзесы.) «Донесение, прошение, прошение, решение, рапорт, секретно, постановление, циркуляр, рапорт, приговор, решение, решение...» Ӕнӕбайрайгӕ фӕут уӕ решенитӕй, нал сӕ фӕразын!.. Судятӕ, дам... Ӕнӕмбаргӕйӕ кӕд сӕ къухтӕ^уыдон ӕрӕвӕрынц, уӕддӕр фыст, ӕз цы тӕрхон скӕнын, уый вӕййы. (Кӕсы та.) «Разъяснение, решение, прошение, протокол!..» Стоп! Прото-кол! Ам дӕ ныр! (Цырагъ фӕуӕлдӕр кодта, кӕсӕнцӕстытӕ асӕрфта, бахуыфыди.) М-м... Фырцинӕй мыл хуыфӕг дӕр бахӕцыди. Ха-ха-ха, ӕртӕ сомы ӕмӕ ӕртӕ абазийы та приходы ныффысдзыстӕм. Так-с, ето факт... Химаны мыхуыр сырхсырхид дзӕбӕх куы дары. Фӕлӕу, ӕз ыл ӕндӕр мыхуыр ӕрӕвӕрдзынӕн, хъаймӕты бонмӕ дӕр йӕ ныв куыннӕуал фӕзына. Кӕсын ӕм нал хъӕуы, зынджы хай йӕ бакӕнӕм, ӕгӕр бирӕ мӕ куы фӕмӕстӕймардта. (Судзы йӕ спичкӕйӕ.) Го-рит про-то-кол!.. Горит Химаны сӕр йӕ хинтимӕ!.. Сахълӕу (дуары зыхъхъырӕй). Горит обчествени гӕххӕтт! (Николай Петрич сагъдӕй аззади, арт йӕ къухмӕ схӕццӕ и ӕмӕ йӕ басыгъта.) Николай Петрич. Дӕ-дӕ-дӕй!.. Фӕлтау мӕ туман дӕр нӕ хъуыди, ноджы мӕ чидӕр базыдта, ӕнхъӕл дӕн... (Дуарӕй акасти.) Цы уыдаид, уӕдӕ, ам дӕр куы ничи ис... Ӕвӕццӕгӕн, мӕхи хъӕрӕй къултӕ ныццарыдтой, ӕмӕ уый мӕ хъустыл ӕруади... Афтӕ уыдаид, афтӕ, ӕддейӕ дӕр куы ничи зыны, физикӕйы дӕр афтӕ фыст и... (Лулӕ-бапъироз ссыгъта.) Ну, черт с ним! Къух фӕрысти, фӕлӕ ӕртӕ сомы ӕмӕ ӕртӕ абазийы дзыппы нымайын хъӕуы ныр, чизоны, ноджыдӕр ма дзы исты уӕлӕмхасӕн уа. Да-с, ето факт!.. Къулер!.. Къулер!.. Сахълӕу, кӕм дӕ?! (Сахълӕу ӕрбацыди) П-аг ФӔЗЫНД Николай Петрич ӕмӕ С а х ъ л ӕ у С а х ъ л ӕ у. Цы мӕ кӕныс? Николай Петрич. Ӕргӕвдгӕ. Ам уыдтӕ, цы?! С а х ъ л ӕ у. Ам уыдтӕн. Николай Петрич. Уӕдӕ, Гуыцыр ардӕм не ’рбацыди? С а х ъ л ӕ у. Ам уыди ӕрдӕбон. Николай Петрич. Раджы, куыд ӕрдӕбон? С а х ъ л ӕ у. Нӕ, тынг раджы нӕ уыди, хурӕй ма йӕ ныгуылынмӕ дыууӕ бӕндӕны бӕрц уыдаид. Николай Петрич. Вот ишак! С а х ъ л ӕ у. Исахъхъ ам ницы уыди... Николай Петрич. Уӕдӕ, Гуыцыр мӕн нӕ агуырдта? С а х ъ л ӕ у. Агуырдта, фарста дӕ. Николай Петрич. Ӕмӕ цы загъта, ам куы нӕ уыдтӕн, уӕд? С а х ъ л ӕ у. Ницы, ныртӕккӕ та, дам, ӕрбаздӕхдзынӕн. Николай Петрич. Ну, ступай, ерш! (Сахълӕу фӕцӕЦцыди.) Ей, Сахълӕу, фӕлӕу-ма! С а х ъ л ӕ у. Цы ма мӕ кӕныс? Николай Петрич. Иӕ къухы ницы уыди? С а х ъ л ӕ у. Стыр цым лӕдзӕг. (Николай Петрич ӕдзынӕг алӕууыди.) Николай Петри ч. Цы? Цы загътай? Цы йӕм уыди, зӕгъыс?.. С а х ъ л ӕ у. Иу стыр хуытӕрӕн. Николай Петри ч. Ӕмӕ ӕппын ницы загъта? С а х ъ л ӕ у. Мур дӕр ницы, дӕу фарста, ӕндӕр. Николай Петри ч. Цы мӕ кодтаид... Цу-ма, кӕддӕра кӕм и. С а х ъ л ӕ у. Ныртӕккӕ. Ардӕм-иу ӕй ракӕнон? Николай Петрич. Лӕдзӕг ма йӕхимӕ куы уа, уӕд ыниу мацы ской кӕн, куы мӕ фӕрса, уӕддӕр-иу ын зӕгъ: «Ам нӕй». С а х ъ л ӕ у. Хорз. (Ацыди.) ПЬаг ФӔЗЫНД Николай Петрич Николай Петрич. Хуымӕтӕджы не ’рбацыди Гуыцыр лӕдзӕгимӕ. Хуыцау бахизӕд, фӕлӕ уымӕй лӕгыл куы ралӕууа... Ноджы йӕ кӕд хоны цым лӕдзӕг, нӕ зонын, уыцы мӕсты дӕр мӕм цӕуыл уыдзӕни, нырма дзы исгӕ дӕр куы ницы ракодтон, лӕдзӕджимӕ цӕмӕн ӕрбацыди, уый дӕр диссаг у: ацы уынджы куыдз ахӕм дӕр куынӕ и, стӕй лӕдзӕгхӕссӕг дӕр нӕу Гуыцыр... Хуымӕтӕджы нӕ уыдаид... Цӕй, уӕдмӕ кӕд Химан дӕр ӕрбацӕуид. IV-ӕм ФӔЗЫНД Николай Петрич ӕмӕ Гуыцыр С а х ъ л ӕ у (ӕрбауади). Мӕиӕ ӕрбацыди йӕхӕдӕг. Николай Петрич. йӕ лӕдзӕг дӕр ма йӕхимӕ ис? С а хъл ӕу. Нӕй! Николай Петрич. Цӕугӕ, уӕдӕ, тагъд дӕ бынатмӕ! (Сахълӕу ацыди.) Ӕвӕццӕгӕн, гӕдыйӕ ӕрымысыди, лӕдзӕг ӕм ис, зӕгьгӕ, фӕлӕууӕд, ӕз та йын йӕ бон базонын кӕндзынӕн. Гуыцыр ӕрбацыди, йӕ къухы цыдӕр кӕлмӕрзӕны бастӕй. Гуыцыр (йӕ худ систа ӕмӕ ныллӕг йӕ сзерӕй кувы). Де ‘зӕртӕ хорз, Никъолоз! Николай Петрич. Хуыцауы хорзӕх дӕ уӕд, Гуыцырбег! Цӕмӕ ӕрбацыдтӕ, исты хъуыддаджы тыххӕй? Гуыцыр. О, дӕ рын бахӕрон, абон дын кӕй загьтон, уый тыххӕй. Николай Петрич. Арм йедзаг куы уа, уӕд ахӕм хъуыддӕгтӕ ӕнцон кӕнӕн сты... Цӕттӕ у дӕ хъуыдда!, дӕ зӕрдӕ рухс уӕд. Г у ы ц ы р. Табуафси, бузныг, стыр бузныг дӕ дӕн, мӕ амӕлӕты бонмӕ дӕр дын ацы дзӕбӕхдзинад никуы ферох кӕндзынӕн. Николай Петри ч. «Спасибо в корман не лезит». Иронау, ома сур арфӕтӕй ницы пайда ис. Г у ы ц ы р. Цӕмӕн уый зӕгъыс, дӕ рын бахӕрон, дӕ фӕллоймӕ дын чи цы бар дары? Уыцы хъуыддагӕй мӕ фервӕзын кӕн, уый йеттӕмӕ мӕ армы цы уа, уымӕй дын «нӕ» ницӕмӕй зӕгъдзынӕн. Николай Петри ч. «Фервӕзыи» та цы хоныс?! Уыпыс, мӕнӕ нӕ протоколы сыгъдӕттӕ, дӕумӕ йӕм нал фӕкастӕн, сырх пиллон ын скалын кодтон. Г у ы ц ы р. Мӕ хъеллау сӕр — дӕ фӕхъхъау, мӕ бӕсты дын стыр хуыцау арфӕ ракӕнӕд. Николай П е т р и ч. Фӕхъхъӕуттӕ-йедтӕ уал ныууадз, фӕлӕ мьш тагъд мӕ фӕллой куы раттис, кӕннод нӕ, мпййаг, Химан куы ӕрбаййафа, уӕд дӕ кӕнӕ ӕртӕ туманы фидыи хъӕуы, кӕннод та да? хъуыддаг йӕ фыццаг фӕпдагыл ацӕудзӕни. (Гуыцыр тагъдгомау чъизи хӕцъилэей ӕхца райхӕлдта, радта сӕ Николай Петричм-”'..) Николай П е т о и ч (анымадта сӕ). Авд суари ӕмас дыууӕ капеччы та? Г у ы ц ы р. Ӕид:ер мӕм куынӕ и... II и к о л а й Петри ч. Л.-ри, ӕрн, бирӕ дзурын дӕм цӕмгсп хъгсуы? Г у ы ц ы р. Уӕд мӕ мард фен, ӕздгср мӕм пал и... Николай Петрич. Д<т мард фенынӕй мгеныл цы бакӕцдзгснис, бӕхы мардӕй уӕлдай, фгел.? т.-нъд азд суарп ӕм:с диууӕ капеччы куы раттис дзӕбххгсй. Г у ы ц ы р. Куы мгем угид, уа?д с:? бӕргӕ ратт.чн. Николай Петри»’. Ну сот еоко! Спс дын, зӕгьып, .г'чд.-ера д.се к^уыддо. кср-зд.ерӕй к,ей сихуӕг уыдзӕнн, уый ӕмбар! (Гуыг^р нмхъхъу':.') Хт V' ыс ??ги пт??.’. Ӕви дӕм куыдз п ейк? Гу ы дыр. Уклей' —хумцау, быкхй — зх-хх, уыдэп ард мӕ ’ ггф'Г'.!';. ф.т.у."?д, 'мод - а .мӕм ӕкц;-’”ы 1’омь’л исты Лхг йӕ хуыцауа.’й куыд кура, афтӕ да? курын а'.ма? мын уьик..' азу суарПЙ! ' Х'М.'-; Д'.-.уу!.? капечч:.'	’’■'■'! .. Николай Петрич. Нгй. нӕй, уый гас-жп ’т./а". Р.м’ыер дгер д!?п ку'.л за?-, тсп ма? фхпд. фӕтӕ мӕ м-ауа:; мд*сты хсд, хуызДӕр уЫДЗ' Ч'И... Г у 11 ц ы р. Фи'л'г-'.у д.' !н ас ӕпдӕр истӕмӕй дзер баххӕст кӕндзышсп.... Николай Петрич. Уый зӕгъы.чхн бӕззы, уый а?пдӕр хъуыддаг у... Уый та дӕ къухы цы ис? Г у ы ц ы р. Царв, дӕ рыптӕ бахӕроп. Н и к о л а й Петр и ч. Ӕмг-? йӕ кл'мӕн хӕссыс? Гу ицар. Да?уа<1! ӕй бжргӕ ӕрхасто?’, хуыиы аккаг кӕй пӕу, уый зонын мӕхӕдӕг дӕр, фӕлӕ лӕгӕн йӕ къухы ӕндӕр куынӕ уа, уӕд цы гӕнӕн и. Николай Петрич. Давай ее суда. Ӕри ма ,йӕ ардӕм. (Уыны йӕ.) Да, ето дело... Уӕхи конд у ацы царв?.. Г у ы ц ы р. Нӕхи конд, дӕ рын бахӕрон. Николай Петрич. Нал уӕм дзы разындзӕни, ӕлхӕнгӕ дӕр бакӕнин. Г у ы ц ы р. Нал, уӕд ма йӕ цы боны хуыздӕрмӕ ауӕрдын. (Арахъы авг йӕ дзыппӕй сласта.) Николай Петри ч. Уый та дӕм цы ис? Г у ы ц ы р. Арахъ, дӕ рын бахӕрон. Николай Петри ч. Уый дӕр мӕнӕн ӕрбахастаис, кӕй зӕгъын ӕй хъӕуы. Ӕрдав ма йӕ ардӕм, ӕз, дӕ сылгоймаг хорз у — ӕвзӕр, уый базовой. (Авджы комӕй нуазы.) Па-па-пау! Уӕллӕй, дӕ ус хорз адӕймаг кӕй у, уый базыдтон йӕ арахъмӕ гӕсгӕ, уый тыххӕй дын авд суарп ӕмӕ дыууӕ капеччы хатыр фагуӕнт, ӕрмӕст дзырдӕй: алы хуыцаубон дӕр мын дзы авджы дзаг куыд хӕссай, афтӕ. Зоныс, мӕгуыр лӕгӕп цас ӕхца сты уыдон. Г у ы ц ы р. Уый бӕргӕ зоиын, дӕ рыитӕ бахӕром, фӕлӕ мз'гуыр лӕгӕн алы къуыри арахъ кӕнын дӕр ӕнцон нӕу. Дӕ пыхас сӕххӕст мӕ бон куынӕ суа. Николай П е т р и ч. Мӕ бон бауыдзӕн, уӕдӕ! Арахъ нӕ, фӕлӕ ма мын райсом снхормӕ ӕртӕ цӕрвджын уӕлибыхы авджыдзагнмӕ куьшӕ ӕрбахӕццӕ кӕнай, уӕд фендзынӕ, кӕддӕра да> хъуыддаг куыд ацӕупд... (Фысси.) Зэп. протокол чи пыффыста, стӕп йӕ чи басыгъта, уый ма ноджыдӕр базондзӕни фыссын, кӕд дӕ Нее уырны, удд ӕй Еыртгеккй фендзыкӕ... Ӕгас хъгеу мгснгей ард куы хӕрыпц, уӕд дӕуыл цытӕ фысеын хъӕуы, фыдбытызы ’рдӕм, уый нал базондз;-;нӕк?* Хӕд фа?с.\:опгоад пӕ фӕуай, у; одну ралпӕл дӕхицӕй!.. Г у ы ц ы р. Курын дӕ ӕмӕ... II и к о л V- й П е т г, л ч. Дзу; г; ■ бира; кхл,	куыд дыл ӕпдзярын хъа'уы, у:."'!. Ныргла кгс .<урь:е, фалг? ф ;.;.‘т;;д:1:р курдгмлигс, ла: стӕ дгер -«а	уг;е ам дӕр мауал лӕу!!! Г у > ■ д ы р. Хуыцау... Николай Петрпч. Хуыдауы йӕ бынаты уадз!!. У;?ддӕр ма дзургӕ казны. <гесг?.ф ардыгӕй, мӕ цӕст дю куыппӕуал уыиа, афтаз! Чтобы дух;; твоего не было здос! Стӕп фендзыстӕм, кгсддӕра лаз хъуыддаг куыд ацгсуид, ка^д ма дӕ щесты де ’мбыд арахъ исты уа. Гуыцыр. Фӕрӕдыдтӕн. бахатыр мыи кген, а>з дге мад, дӕ фыды уазггг, цыдӕриддӕр мын ззэгъай, уый бакӕндзынӕи, дя^ бар дӕн гема» мӕ цы кӕныс, уый бакагн. Николай П е т р и ч. Йемӕ лгг куыдзы бон нӕ зоиыс, афтӕмӕй дзурыс. Царды идоны рохтӕ мах — хицӕуттӕм кӕй сты, уый нӕма бамбӕрстай?! Г у ы ц ы р. Бамбӕрстон ӕй, бамбӕрстон, дӕ рын бахӕрон. (Иӕ сӕр аныхта.) Ды мын ӕй хорз ӕмбарын кӕныс, бузныг дӕ дӕн. Николай Петри ч. Ӕмбарай йӕ, ӕмбарай! Зон, мах куыд фӕнда, лӕджы царды уаг афтӕ сӕууӕрддзыстӕм. Г у ы ц ы р. Бахатыр кӕн, табуафси, лӕг куынӕ зона, уӕд рӕдигӕ кӕны. Николай Петрич. Рӕдийын нӕ хъӕуы. Мах паддзах хицауӕн уый тыххӕй ӕрурӕдта ӕмӕ нӕм хъусат, нӕ коммӕ кӕсат, цы уын зӕгъӕм, уый хъуамӕ ӕххӕст кӕнат! Г у ы ц ы р. Гъай-гъай, гъай-гъай... Кӕй фӕрӕдыдтӕн, уый мӕхӕдӕг дӕр бамбӕрстон, фӕлӕ дӕ рын бахӕрон, мауал мӕ ӕфхӕр. Ахсӕв ма цы, фӕлӕ дӕ курын: райсом нӕм куыд ӕрбацӕуай дӕхӕдӕг. Николай Петри ч. Не-пре-мен-но... Хорз, ӕрмӕст макӕмӕн мацы ской кӕнай... Г у ы ц ы р. Ма тӕрс, мӕхи комкоммӕ сафгӕ кӕнын... Цӕй, кӕд дӕ ницӕмӕн уал хъӕуын, уӕд ӕз цӕуон. Николай Петри ч. Цӕмӕн ма мӕ хъӕуыс, исты’ паддзахы портрет ӕнӕ дӕу нӕ фидауы, куыницыуал дӕм и, уӕд ма дӕ цы кӕнын. Цӕугӕ, фӕлӕ кӕй загьтай, уый дӕ ма ферох уӕд. Г у ы ц ы р. Ма тӕрс, уымӕн рох кӕнӕн и. Цӕй, уӕдӕ, хӕрзӕхсӕв! Райсом дӕм хонӕг ӕрбацӕудзынӕн. (^ъӕсӕрӕй ахызти.) Николай Петри ч. Фӕядараст!.. (Къулермӕ дзуры.) Гъей, Сахълӕу! Г у ы ц ы р (фӕстӕмӕ фездӕхт). Мӕгуыр лӕгӕн цӕй сахъ лӕууӕн и, дӕ рын бахӕрон. Николай Петр и ч, Цӕугӕ, цӕугӕ, дӕумӕ нӕ дзырдтон, — къулер мӕ хъӕуы; зӕгъ ма-иу ын ӕддейӕ йӕ, миййаг, куы фенай, уӕд. Г у ы ц ы р. Бахатыр кӕн, фӕрӕдыдтӕн. (Худы.) Николай Петри ч. Ничево, ничево, ступай! Гуыцыр (цӕугӕ-цӕуын). Райсом дӕм ӕрбацӕудзынӕн. Николай Петри ч. Хорз. У-ӕм ФӔЗЫНД Николай Петрич Николай Петрич. Барӕй цӕудзынӕ-ӕнӕбары... Авд суари ӕмӕ дыууӕ капеччы фӕзиан дӕн... Цӕй, бар дӕхи, царв йӕхӕдӕг дӕр у сом ӕмӕ ӕрдӕджы аргь, арахъ — двайно, уый дӕр ӕхсӕз суари, ӕхцайӕ та ӕртӕ сомы, уый дын ӕдӕппӕт цыппар сомы ӕмӕ цыппар абазийы. Значит, зианы ӕфсон — пайда. Авд абазийы ӕмӕ ӕртӕ капеччы фӕуӕлдай сты. Да-а, ето тоже фа-акт... Бауадз Химаны, уый ӕнӕ ӕртӕ туманы хъуыддаг нӕ хӕлдта, хӕрзаг йӕхинымӕры загъта: «мӕ бар у ӕмӕ ӕнӕбары дӕр дӕтдзӕни». Цӕмӕй зыдта, а-лӕппу ахӕм хъуыддӕгтӕ кӕнынмӕ ахуыргонддӕр у, уый. Мӕ сусӕгӕй ӕхца бахӕрынмӕ хъавыди, фӕлӕ нӕ ныр сур дзыхӕй чи аззади, уый бӕрӕг у. (Сахатмӕ ӕркаст.) Ӕххӕст ма Хъуыдаберды куы фенин, кӕдӕппын дзы исты ӕрӕвзӕрид. Къулер!.. Гъей, Сахълӕу, кӕм дӕ! (Сахълӕу ӕрбацыди.) У1-ӕм ФӔЗЫНД Николай Петрич ӕмӕ С а х ъ л ӕ у С а х ъ л ӕ у. Мӕнӕ, цы кӕныс? Николай Петри ч. Химан ам нӕма уыди? С а х ъ л ӕ у. Нӕма, абон иумӕ куы ацыдыстут, уӕдӕй фӕстӕмӕ. Николай П е т р и ч. Текс... (Ахъуыды кодта.) Ӕз уал цӕуын уӕдӕ, ныртӕккӕ фӕстӕмӕ ӕрбаздӕхдзынӕн. Миййаг-иу уый мӕнӕй раздӕр куы ӕрбацӕуа, уӕд ын-иу зӕгъ: «Николай Петрич ныртӕккӕ ӕрбацӕудзӕни, зӕгъгӕ». С а х ъ л ӕ у. Хорз. Николай Петрич. Никуы ницы бамбардзынӕ ды! «Хорз цы ныхас у, «дӕумӕ хъусын» зӕгъ, ӕндӕр. С а х ъ л ӕ у. Дӕумӕ хъусын, уӕдӕ. Николай Петрич. Афтӕ... (Царе ӕмӕ арахъӕй.) Мӕнӕиу уыдон дӕр бафснай, стӕй сӕ райсом раджы нӕ хӕдзармӕ схӕтдзӕ кӕн. .1 С а х ъ л ӕ у. Хъусын дӕм. Николай Петрич. Бамбӕрстай, дзӕбӕх-иу сӕ бафснай, Химан сӕ куыннӕ фена. С а х ъ л ӕ у. Хорз дӕм хъусын. Николай Петрич (къӕсӕрӕц). Уыцы гӕххӕттытӕ дӕр сӕ бынаты сӕвӕр. Бамбӕрстай? С а х ъ л ӕ у. Хъусын дӕм, хорз бамбӕрстон. (Николай Петрич ацыди.) УП-ӕм ФӔЗЫНД С а х ъ л ӕ у ӕмӕ Хъилхъус С а х ъ л ӕ у. Пуй, пай, мӕ фыдбылызтӕ демӕ ахӕсс! (Ӕфснайы.) Амӕй хуыцауӕн налатдӕр зӕххыл лӕг хъуамӕ ма уа, кӕд ӕмӕ и, уӕд та бӕстӕн дӕр ӕнӕ сӕфгӕ хос нӕй. (Сыгъдӕттӕм фӕкомкоммӕ и.) йарӕби, ам та цыдӕр хиндзинад и, ацы сыгъдӕттӕ хуымӕтӕджы не сты... Дзӕгъӕлы нӕ хъӕр кодта: «Судзынц Химаны хинтӕ», зӕгъгӕ... Цыдӕр фыдбылыз та сарӕзта уыцы Хуы3*	зз цауӕн налат ӕмӕ та иубонау мӕ мӕгуыр сӕрыл куынӕ ӕртыхсид... Уӕвгӕйӕ та, сӕ дыууӕйӕ исчи хин — фыдбылыз саразы, тыхсгӕ та мӕгуыр къулеры сӕрыл кӕны... Хӕйрӕгау ӕй зонын: ацы сыгъдӕтты бынӕй та мӕм цыдӕр ӕнамонддзинад кӕй кӕсы, уый... (Писыр рудзынгыл кӕй ӕрӕвӕрдта, уыцы чиныг систа.) Ай Николай Петричы куы у, уӕд ам цыми кӕны, ӕвӕццӕгӕн, рох ын фӕци уый йеттӕмӕ йӕ Химаны цур дзыппӕй уӕлӕмӕ дӕр куынӕ ласы, бамбӕхсын ӕй хъӕуы, исты сусӕг хабӕрттӕ дзы уыдзӕни... (Иӕ роны йӕ цӕвӕрдта.) Ох-хо-хо! Гӕртӕмттӕ уыдон хӕрынц, сӕ дзыппытӕ уыдон дзаг кӕнынц, — фидгӕ та сӕ къулеры бӕрзӕй кӕны... Мӕ мӕстытӕ истӕмӕй куы райсин ӕмӕ мӕ паддзах Сыбыры бынаг къӕйы бын куы бакӕнид„. (Царвмӕ фӕкомкоммӕ и.) Ай та циу? Царв... Ай та гӕртамы царв уыдзӕни... Тӕхуды уымӕй бафсӕд, цы сӕлӕф у цы... Амӕн куы ницы ӕрхъуыды кӕнон, уӕд ме сӕфт — хуыздӕр. Исты ӕрхъуыды хъӕуы... Цымӕ цы хуыздӕр ӕрхъуыды чындзеуа. (Ахъуыды кодта.) Ха-ха-ха, диссаг уаид, д.чссаг, царциаты ӕмбисонд. Уыцы ми йын куы бакӕнин, уӕд мӕ ном Семы иомау баззаид. Кӕсгӕ дӕр ма йӕм цы кӕнон, бавналын хъӕуы. Сӕфгӕ дзы куы кӕнон, уӕддӕр ацы ӕрхъуыдыйӕн ӕнӕ сӕх.хӕст амал нал и. Зонгӕ дӕр мӕ цӕмӕй бакӕндзысты. Цӕй бар дӕр йӕхи, сӕфт дыууӕ сӕфты, донласт хуылыдзӕй нал тӕрсы. (Царе хӕрынмӕ бавнӕлдта.) Кӕд фысты царв мӕпӕп дӕр ницы хъыг ракӕнид, къулеры гуыбыны дӕр батайдзӕни, ӕнхъӕл дӕн, угевгӕ йыл писыры гуыбынау ахуыр нӕу, фӕлӕ... Царв, дам, айдагъӕй хъуыры нӕ цӕуы — кӕннодӕ уый мӕны йеттӕмӕ чи зӕгъы, уый йӕ йӕ цард-цӕрӕнбонты цӕстӕй дӕр макуы фенӕд... Ай ницы хӕрд — мӕнӕ-мӕнӕ диссаджы уидыг. (Гӕххӕтт лыггӕнӕн райста ӕмӕ хӕры.) Йе, йе, уымӕй фылдӕр ӕнтысы... Цӕй, ӕгъгъӕд уал фӕуӕд. (Аууоны йӕ ӕрӕвӕрдта.) Хъилхъус! Уӕ Хъилхъус!.. (Къӕ. сӕрӕй.) Ам нӕ дӕ, Хъилхъус! Хъилхъус (ӕттейӕ). Мӕнӕ, цы мӕ кӕныс? С а х ъ л ӕ у. Ӕрцу ма ардӕм. X ъ и л хъ у с. Ныртӕккӕ. Сахълӕу (йӕхи нымӕры). Хуыцау, хъуыддаг рӕстмӕ ауадз... Хъилхъус (къӕсӕрӕй ӕрбакасти). Цӕмӕ мӕм дзурыс, цӕ? С а х ъ л ӕ у (тагъдгомау). Дӕ гӕды уӕхимӕ и? X ъ и л ъ у с. Нӕхимӕ и, цӕмӕн дӕ хъӕуы. Сахълӕу. Цӕмӕн та цы хоныс? Мӕнӕн ам иу уыры п ӕмӕ раст бур-бурид къаннӕг гӕдыйы ас у. Хъилхъус. Кӕд ӕй федтай? С а х ъ л ӕ у. Ныртӕккӕ, уый мӕ сыхъал кодта, фынӕй уыдтӕн... Хъилхъус. Ау, ӕмӕ дӕ куыд сыхъал кодта? С а х ъ л ӕ у. Фынӕйӕ мын мӕ хъус цыдӕр айваз-айваз кэдта, мӕ амонд куыд уыди — афтӕ тагъд фехъал дӕн, ӕндӕра мӕ галиу хъус мӕ уӕлӕ нал уаид, кӕсын ӕмӕ уӕртӕ уыцы хуынчъы стыр уыры смидӕг и, — гӕбӕр богъ... Хъилхъус. Тыххӕй ма куы фервӕзтӕ уӕдӕ. С а х ъ л ӕ у. Тыххӕй, уӕллӕй, тыххӕй, мӕ зӕрдӕ мӕ ныр дӕр хӕссы уӕлӕмӕ, раст цыма лӕхурӕг царвӕй бафсӕстӕн. Хъилхъус. Ныртӕккӕ дын ӕй ӕрбахӕсдзынӕн уӕдӕ. (Ацыди.) С а х ъ л ӕ у. Мӕ хъуыддаг, ӕн.хъх-л дӕн, куыройы цалхау, рахизмӕ зилы. Кӕд уӕлладжы фӕнда, уӕд къулерӕн дӕр ацыхатт царв хӕларӕй батайдзӕни... Ахӕрын ма дзы хъӕуы, цы йыл ауӕрдын, цы, исты йыл мӕ фыды фӕллой куынӕ фесӕфтон. (Иу чысыл куы ахордта, уӕд — дуары. хъӕр, царе амбӕхста. Хъилхъус гӕды ӕрбахаста.) Хъилхъус. Мӕнӕ дып ӕй ӕрбахастон, нӕхион. С а х ъ л ӕ у. Афтӕ, йе, мах ын ныртӕккӕ йӕ бон базонын кӕндзыстӕм, ды цӕугӕ, ӕз ам бамбӕхсдзынӕн, Деуырц та йӕ ахсгӕ ракӕндзӕни. Хъилхъус. Деуырц та кӕй хоныс? С а хъ л ӕу. Дӕ гӕдыйыл та дын дзӕбӕх ном куы сӕвӕрдтон! Хъилхъус. О-о! Ном ӕвӕрӕггаг дын йӕ галиу хъус. С а х ъ л ӕ у. Цӕугӕ, цӕугӕ, мӕнӕ куы ӕрцахсӕм, уӕд дын ӕз та уырыйы рахиз агъд ратдзынӕн. Хъилхъус. Худӕгӕй марыс. (Ацыди.) УШ-ӕм ФӔЗЫНД С а х ъ л ӕ у С а х ъ л ӕ у (х&ры ӕмӕ худы.). Хорз мыстдзуан кӕнын... Цӕй, ӕгъгъӕд мын фод ныр. (Гӕдыйы ахсы.) Ӕллӕу фӕлдыст! (Ӕрцахста йӕ, йӕ дзӕмбыйӕ йын, царвӕй ма чи аззади, уый х&ххытӕ кӕны.) Цы дзӕбӕх фӕд кӕны цы, раст хӕххон дзыбыры хуызӕн. (Гагдыйы ӕгӕр балхъывта ӕмӕ ныууасыди, ӕддейӕ — къ&хты хъӕр, феуӕгъд ӕй кодта, царе дзгр амбӕхста.) Бындары гӕды фӕу, кӕд кӕдӕм хъӕр кӕныс. Хъилхъус (къӕсӕрӕц ӕрбакасти). Ма дын фа?тых у.тд Деуырцыл, йӕ хъыллист куы фӕцыди. Сахълӕу (сабырӕй). Сс... Хъӕр ма кӕн, кӕд дӕ уырыйы агъд хъӕуы, уӕд. Цӕугӕ, ныртӕккӕ ӕрцахсдзӕни. Хъилхъус. Амӕттаг дын уӕд. (Ацыди.) С а х ъ л ӕ у. ...Куы 'рбацӕуа, уӕд ӕрдиаг ма бакӕна Николай иетрич, ӕцӕг ӕрдиаг, йӕ арахъ ма йын куы баназин, уӕд бакӕнид. Уым.тн ма исты куы ӕрхъуыды кӕнин, йе! (Ахъуыды кодта.) Ха-ха-ха! Диссаджы фӕнд та куы ӕрхъуыды кодтон, диссаджы. Кӕсын ӕм нал хъӕуы, сӕфт ӕртӕ сӕфты, бар ӕмӕ дӕхи. Иӕ бынӕй йын рухс суадз, мӕнӕй уый! (Рауагъта ӕмӕ кувы.) йе, Хуыцау, табу дӕуӕн! Стыр Хуыцау, кӕддӕриддӕр иу мын мӕ сӕрмӕ ахӕм зонд уадз. Хуыцау, ӕз курын зонын, кувын нӕ зонын, фӕлӕ иу мӕ алыхатт дӕр ахӕм минасыл амбӕлын кӕн. йе, Хуыцау, бахатыр кӕн: бирӕ дын нӕ кувын, мыййаг, мӕ йӕ хпцау куы ’рбаййафа. Хуыцау — дӕуӕн ӕхцон, мӕ удӕн та — ӕнцон, мӕнӕ мӕ риуыл та — ӕндон, фӕлӕ мын ӕй сыгъзӕринӕй айв... Оммен, Хуыцау! Сауджынӕн йӕ аргьауӕггаг йӕхи вӕййы... (Нуазы.) Мӕ мӕстытӕй дзӕкъулы дзаг райстон... Куы ӕрцӕуа, уӕд ӕрдиаг ма бакӕна йӕ хӕдзармӕ... Баназӕд-иу ныр. (Агуывзӕйы дзаг дзы аууоны ӕрӕвӕрдта.) Ай уал бафснайон фӕстӕдӕрмӕ, йӕ бынтӕ иухӕрд ничи кӕны, бахъӕудзӕни та мӕ... (Цайданӕй зӕххыл дон калы..) Зӕгъдзынӕн рахаудта авг ӕмӕ арахъ акалди. (Авг зӕххыл цӕвы.) Кӕд дӕ нӕ уырны, уӕд фен! Афтӕ, йе, цард — бонгай, хӕрд — комдзаггай, хынджылӕг дӕр мӕ ӕгӕр бирӕ куы фӕкодтой. Ӕххӕст ма йын йӕ чиныг дӕр куы басудзин «Химаны сӕрау»... Нӕ, судзын ӕй нӕма хъӕуы, чизоны, искуы мӕ йӕ сӕр куы бахъӕуа... Эх-хе-ха! Ныр ӕдӕрсгӕ фӕрсын куы зонин, уӕд цӕмӕй хуыздӕр лӕг уаид Николай Петрич, йе, Химан. (Ӕрхӕц-ӕрхӕцгӕнгӕ кӕсы иу гӕххӕтты, цы чиныг ссардта, уырдыгӕй райсгӕйы.) «Дорогор» Николай Петрич бажалыстӕн прикрати дела Ахмета, кла... кла... кла...» Авд дӕлӕмӕйы фӕуай, цы ныхас дӕ, кӕд дӕ дымӕгыл ӕздыйы пут баст нӕй, раст цыма мӕ галтӕ Худыуаты хӕрды нал хӕцынц... Фӕлӕ нӕ, цӕйдӕр кълаузты кой дзы кӕнынц ӕмӕ йӕ уымӕн нал ӕвзарын ӕвӕтдзӕгӕн. (Фехста й&.) Ӕз кълаузтӕй куы тӕрсын! (Чиныджы кӕсы.) «Сегодниа пойти к Кудаберду по делу Ахмета... Уничтожит пратакол Гуцыра гонар три руб. шестдесат коп». Эх, ныр уыдон иууылдӕр иронау куы ӕмбарин, уӕд ма мӕхи цӕмӕй мӕгуыр хонин, ӕвӕдза, уӕд къулер дӕр нӕ уаин, чизоны. Ӕгас сыфы иу ныхас «Гуцыр» йеттӕмӕ мацы бамбар! йей, кӕннод мӕн чи нӕ сахуыр кодта, уыдон гӕдыйау фӕниуой... Уӕу-а, гӕды дӕр ма ам куы и, ӕнхъӕл дӕп. (Дуар бакодта.) Цит, бындар фӕу. Цӕугӕ дӕ сӕр мӕ ницӕмӕнуал хъӕуы, хицӕутты сӕртӕ бахӕрай. (Атардта йӕ. Иу гӕххӕтты. гӕппӕл систа ӕмӕ ӕн^кӕсгзгйӕ фӕрсы — дзуры.) Его високо благороди, гошподин старсин Шуа-Ерман, Роцки обчества. Афтӕ тагъд куы кӕсин, гъе! 1Х-ӕм ФӔЗЫНД Сахълӕу, Калман ӕмӕ Темырболат Калман (ӕрбацХугӕйӕ). Ӕнхъӕл дӕн, Сахълӕу, Писыр «Д#е! С а х ъ л ӕ у. Бӕгуы ӕмӕ цы, уӕдӕ мын ӕппын ницы ӕнхъӕл уыдтӕ, лӕппу. К а л м а н. Уый та куыд зӕгъыс, амондджын боны дын ӕй хуыцау фӕкӕнӕд, ӕмӕ де зӕртӕ дӕр хорз! С а х ъ л ӕ у. Ме 'зӕртӕ мын кӕддӕриддӕр хуыцау афтӕ куы уадзид, фӕлӕ кӕд де ’зӕр хуыздӕр у, уӕд ды мӕн хуызӕн цӕуылнӕ дӕ. (Темырболатмӕ.) Ӕгас цӕуай ды дӕр, хӕлар! Темырболат (иннӕрдӕм). Ӕндӕр хӕлар уын хуыцау маку ы раттӕд. (Сахълӕу ӕй нӕ фехъуыста.) К а л м а н. Дӕ адӕм кӕм сты, уӕдӕ? С а х ъ л ӕ у. Цӕй адӕм? Мӕ адӕмӕй цы кӕныс, ӕз — сӕ сӕр, ам дӕн ӕмӕ ӕгьгъӕд нӕу, ацы медал та ма мыл цӕмӕн и уӕдӕ. Темырболат. Ахӕм медалтӕ ацы рӕстӕджы куыйтыл дарынц. С а х ъ л а у. Кӕй хоныс, кӕ, куыдз?! Куыдз дӕр куы дӕ ӕмӕ хӕрӕг дӕр!.. (Лзгбуры йӕм.) Калман (уромы йӕ). Ныууадз, дӕ хорзӕхӕй, Сахълӕу, мӕ фыдгул уыимӕ дзура, фӕлтау мын исты нӕуӕг хабӕрттӕ радзур. С а х ъ л ӕ у. Мӕнмӕ хабары мыггагӕй ницы и, фӕлӕ дзур дӕхӕдӕг. К а л м а н Уый дын мӕ хабар: уыныс цы хуызӕн ахст цӕргӕс дӕм ӕрбахӕццӕ кодтон. С а х ъ л ӕ у. Ницӕмӕн нӕ хъӕуы, мах ма сӕ фӕлмӕцгӕ дӕр скодтам, цы пайда нын сӕ ис фыдӕбоны йеттӕмӕ?.. Цӕмӕн ӕй ӕрбакодтай махмӕ? К а л м а н. Пъырыстыф ӕй сымахмӕ саккаг кодта, уӕ бонӕй уӕ уӕд, амондджын адӕм стут. С а хъ л ӕу. Ӕнӕбайрайгӕ дзы фӕут, ахӕстоны йӕ бакӕнын хъӕуы уӕдӕ. К а л м а н. Уый дӕр ын ӕвзонг нӕ фӕуыдзӕни, ма тӕрс. С а х ъ л ӕ у. Уӕд ахст та цӕй тыххӕй у, ӕвӕццӕгӕн, сӕ сыхӕгты цӕхджын фӕхсын рахырхта, и? К а л м а н. Нӕ, ӕндӕр хъуыддаджы тыххӕй у: стонг куыйтӕн хъӕздыг адӕм сӕ уды бӕсты тыххӕй се ’взӕр гуыбынтӕ дзаг кӕнынц, адон ноджы бунт кӕнынмӕ хъавыдысты. Темырболат. Сымах хуызӕн ӕнӕмбаргӕ цагъартӕн бӕрӕг нӕу: мах гуыбынтӕ уыдон дзаг кӕнынц, ӕви мах уыдон гуыбынтӕ. С а х ъ л ӕ у. Бирӕ ма дзур! Ныхъхъус у дын зӕгъын! Чи дын радта ам къанцылары дзурыны бар... К а л м а н. Дӕхӕдӕг дӕхи гуыбын байдзаг кӕнынӕн куыницы фӕразыс, уӕд искӕй гуыбын цӕуылнӕ байдзаг кӕндзынӕ, раст цыма сӕ ды схъӕздыг кодтай, о, дӕ каст дӕр афтӕ у. С а х ъ л ӕ у. Ныхъхъус уӕд, ӕндӕра йын ӕз йӕ кӕсӕнтӕ йӕ размӕ ралиуырын кӕндзынӕн. Темырболат. Уӕ рӕстӕг у ӕмӕ уын цы зӕгъон. Дзурут, цы уӕ фӕнды, уый. К а л м а н. Цы зӕгъынмӕ хъавыс? Дӕ зӕгъӕнтӕ дӕ бар нал <сты, уый нӕма бамбӕрстай? Ам дын бабайы хӕдзар нӕу!.. С а х ъ л ӕ у. Ахӕстоны йӕ бакӕнын хъӕуы! Хӕц ма йыл! Дыуар бакӕн! (Ахӕстоны йӕ кӕнынц.) Мах цы стӕм, уый нӕма зоныс, ӕнхъӕл дӕн. (Фӕмид&ги.) Ныххуысс уым дӕ бынаты! Темырболат (мидӕгӕй). Ацы митӕ нӕ рох кӕй нӕ уыдзысты, уый зонут! Зонут, фӕллойгӕнӕг йӕ маст кӕй никуы ныууадздзӕни, уый! Зонут, рӕстӕг мыггагмӕ афтӕ нӕ уыдзӕни, ӕмӕ уӕд Ӕавзардзыстӕм нӕ хъару, равдисдзӕни нӕ уӕд алчидӕр йӕ тых! Х-ӕм ФӔЗЫНД Фыццӕгтӕ ӕмӕ Темырболат С а х ъ л ӕ у. Зонгӕйӕ цу ныр ды уым. К а л м а н. Байхъус ныр уый ныхӕстӕм, цӕф ыл кӕй нӕ ауади, уый тыххӕй цин нӕ кӕны, фӕлӕ ноджыдӕр уӕу-уӕу кӕны. Сахълӕу. Уадз ӕмӕ ныр уым уӕу-уӕу кӕна... Уӕдӕ дӕм ницы хабар и ӕндӕр? К а л м а н. О, хӕдӕгай, куы мӕ ферохи: губернатор К... (Исты ном зӕгъын хъӕуы.) куы аивтой. Сахълӕу (дисгӕнгӕйӕ). Уый ӕцӕг хабар у?.. Цымӕ пын йӕ бынаты никӕйма ӕрӕвӕрдтой? К а л м а н. Не 'нхъӕл дӕн... Нӕ, нӕ, нырма никӕй. С а х ъ л ӕ у. Уый бӕсты мӕн куы ӕрӕвӕриккой губерпаторӕй, ӕмӕ ацы ӕрхуы гӕппӕлы бӕсты ам сыгъзӕрин медалтӕ ӕмӕ крестытӕ куы ӕрӕфтауин, уӕхсчытыл та цупал-хауджын пъалеттӕ куы ӕрхуыйын кӕнин, хӕрзаг-иу Химан мӕ разы йӕ зонгуытыл Ӕрлӕууид. Хуыцау куы радтид ахӕм хабар. К а л м а н. Бӕргӕ, бӕргӕ, мӕнӕн дӕр ӕнӕпайда нӕ уаид: дӕхицӕн мӕ стразныкк скӕнис, чизону, хъӕуыхицау дӕр. С а х ъ л ӕ у. Стразныкк ӕмӕ хъӕуыхицау та цы хоныс, булкъон, булкъон зӕгъай. К а л м а н. Хуыцау куы радтид, адӕмимӕ куыд цӕрын хъӕуы, уый базониккам, бӕргӕ, сӕ удтӕй сын, гӕды мыстӕй куыд хъазы, афтӕ схъазиккам. С а х ъ л ӕ у. Хӕрзаг, ӕгас Ирыстоныл айхъуысид: Хӕдмӕстпсӕрты Цамелы фырт Сахълӕу инӕлар-губернатор ссн, зӕгъгӕ. К а л м а н. Ӕниу, мӕнӕй цы зӕгъыс! Фыгаджыппы фырт Фӕныкгуызаты Калман, ӕрӕджы къулер чи сси, уымӕн булкъоны цин радтой, зӕгъгӕ, адӕмӕн ӕмбисондӕн баззаид, фыццаг уырнгӕ дӕр бирӕйы нӕ бакӕнид. С а х ъ л ӕ у. Гъе, хуыцау, нӕ фӕндтӕ нын сӕххӕст кӕн, дӕ рын бахӕрон! К а лиав. Оммен... Чизоны, ӕххӕст дӕр скӕна. С а х ъ л ӕ у. Ӕмӕ фарн дӕ дзыхы куы уаид. Николай Петрич ӕрбацыди. ХЬӕм ФӔЗЫНД Фыццӕгтӕ ӕмӕ Николай Петрич Николай Петрич. Ӕгас цӕуай, Калман. К а л м а н. Хуыцауы хорзӕх дӕ уа ӕмӕ де зӕртӕ хорз, Николай Петрич. Николай Петрич (Сахълӕумӕ). Кӕй дын загътон, уыдон схӕццӕ кодтай? С а х ъ л ӕ у. Нӕ, ӕмӕ мын абон куынӕ... Николай Петрич. Ну ничево, положим райсом дын куы загътон, ӕнхъӕл дӕн. (Сахълӕу цы дон ныккалдта, уымӕй.) Уый та хуылыдз цӕмӕн у, искӕй бӕрзӕй дзы сӕтты. С а х ъ л ӕ у. Арахъ дзы ныккалди. Николай Петрич (тарстгъуызӕй). Цӕй арахъ? С а х ъ л ӕ у. Уӕхимӕ кӕй ӕрвыстай, уый, абон мӕм кӕй ныууагътай, уый... Николай Петрич. Цы, цы зӕгъыс?! Куыд ныккалди? Ныккалынмӕ дӕм ӕй ныууагътон? С а х ъ л ӕ у. Афтӕ авг... ра... хауди ассс... Николай Петрич. Царв та цы фӕкодтай?! Ӕри ма йӕ, ныртӕккӕ йӕ схӕццӕ кӕн нӕхимӕ! (Радта йӕм ӕй. Николай Петрич %й куы федта, у&д.) Ууыл та цы ’рцыди?! Уӕу, мӕнӕ мын комкоммӕ мӕ хӕдзар бабын кодта иу ӕнаккаг!.. Цы фӕци дын, зӕгьын, уый та?! С а х ъ л ӕ у. Гӕ-гӕ-гӕ... Николай Петрич. Дӕ цъаммар гуыбын дзы байдзаг кодтай! Тагъд, ныртӕккӕ мын куыд бафидай царв ӕмӕ арахъы аргъ! Тагъд дын зӕгъын, ӕндӕра йӕ дӕ цармӕй бафиддзынӕ! Сахълӕу (хъӕрӕй ӕмӕ кӕуын хъӕлӕсӕй). Ӕз нӕ уыдтӕн — гӕды уыди! Николай Петрич. Куыд ӕфсӕндтӕ мын кӕныс, ӕнаккаг, гӕды ам цы ми кодта!? С а х ъ л ӕ у. Мӕнӕ. (Амоны къухӕй.) уыцы хуынкъӕй уыры рауади, Хъилхъусы гӕды йӕм ӕрбахастон, кӕд ӕй ӕрцахсид, зӕгъгӕ, мӕхӕдӕг та ӕддӕмӕ ацыдтӕн, цалынмӕ фӕстӕмӕ здӕхтӕн, уалынмӕ царв бахордта, лӕдзӕгӕй йӕ куыд фехстон, афтӕ агӕпп кодта ӕмӕ арахъы авг раппӕрста, мӕнӕ йӕ цъӕлтӕ дӕр, кӕд дӕ нӕ уырны, уӕд. Николай Петрич. Гӕды ныхӕстӕй мӕ нӕ афӕливдзынӕ, фӕлӕ бафид сӕ аргъ, ӕндӕра дын ацыран цы нӕ ӕмбзелы, ахӕм митӕ бакӕндзынӕн. Иуныхасӕй, кӕнӕ ды уыдзынӕ, кӕнӕ — ӕз! К а л м а н. Алӕма, ӕз дӕр ӕй фенон, гӕдыйы хӕрд бӕрӕг уыдзӕни. (Уыны йӕ.) Тыбауациллайы стӕн, Николай Петрич, дзӕгъӕлы йӕ ӕфхӕрыс, гӕдыйы хӕрд у, мӕнӕ йӕ дзӕмбыты хафӕнтӕ дӕр бӕрӕг куы сты, фен ма йӕ. (Ӕвдисы йӕ.) Николай Петрич (федта). Ӕмӕ йӕ цӕуылнӕ бахъахъхъӕдта? Гӕдыйы раз ӕй цы ныууагъта? Ӕз дын афтӕ куы загътон: «Дзӕбӕх ӕй бафснай». Ацы мийы тыххӕй дын ӕз дӕ удӕй схъаздзынӕн, ма тӕрс! Химан ӕрбацыди. ХП-ӕм ФӔЗЫНД Николай Петрич, Сахълӕу, Калман ӕмӕ Химан Химан. Цы уыл ӕрцыди, цӕуыл хъӕр кӕнут?! Николай Петрич. Ницӕуыл, мӕнӕ та дӕ лӕг нӕ пыссыгъдӕг кодта, куыд ӕмбӕлди, афтӕ, ӕмӕ ууыл. Химан. Лӕппу, цал хатты дын загътон: къанцылар сыгъдӕг дар, ӕндӕра дын ӕз дӕ фындз амӕрздзынӕн, алӕбон дын дзурын цӕмӕн хъӕуы... Уыцы пратакол бахастай пъырыстыфмӕ? С а х ъ л ӕ у. Цӕй пратакол, куыницы мӕм радтат. Химан. Уыцы гӕххӕтт нӕма арвыстай, Николай Петрич? Николай Петрич. Нӕма, ферох мӕ. Химан. Ӕри ма йӕ, ӕз ӕй ныртӕккӕ арвитон, кӕддӕра Гуыцыры циндзинад кӕдмӕ ахӕссид, худгӕ фӕцӕуы. Николай Петри ч (агуры). Ам куынӕуал ис, сымахӕй йӕ исчи айста, мыййаг? Химан. Ӕз ам дӕр куынӕма уыдтӕн, рауын ӕй дзӕбӕхГ Николай Петрич. Нӕй, нӕй, ам нал и. Химан. Уӕдӕ цы фӕци, ӕз ӕй дӕумӕ куы ныууагътон? Николай Петрич. Гъемӕ-гъа! Кӕд та йӕ мӕнӕ Сахълӕу нӕ бамбӕхста, уӕд нӕ зонын. С а х ъ л ӕ у. Ӕз ницы уыдтӕн, цы тугтӕ мыл мысыс! Нӕ загътон, нӕ, нӕ бынӕй та мӕм цыдӕр фыдбылыз кӕсы, зӕгъгӕ. Химан. Кӕд ды уыдтӕ, уӕд ӕй дзӕбӕхӕй ӕри. С а х ъ л ӕ у. Цы дын раттон, ницы мӕм и ӕмӕ. Цӕмӕн мӕ хъуыди? Химан. Рахӕсс ӕй, кӕннод дӕ ныртӕккӕ ахӕстоны бакӕндзынӕн. С а х ъ л ӕ у. Ӕз ницы уыдтӕн ӕмӕ дын цы рахӕссон?! Химан. Дӕуы йеттӕмӕ ничи уыдаид, фӕлӕ дзӕбӕхӕй куы басӕттис. С а х ъ л ӕ у. Цъӕхмилты дзуарыстӕн, ӕз нӕ уыдтӕн. Цӕуыл басӕттон, куыницы ракодтон, уӕд. Николай Петрич (Химанмӕ). Афтӕмӕй нӕ басӕтдзӕни. Химан. Кӕд нӕ басӕтдзӕни, уӕд йӕ бынат цӕттӕ. Кӕс ма йӕм! Цӕугӕ ахӕстонмӕ! (Мыхъхъытӕ йӕ кӕны, Сахълӕу йӕхи дуармӕ ныббыцӕу кодта.) Цӕугӕ ӕндӕра дын де рагъӕй тӕлмытӕ сӕппардзынӕн, уыныс ехс! (Ехсӕй йӕ ныкъкъӕрцц кодта. Сахълӕу фӕмидӕг и.) ХШ-ӕм ФӔЗЫНД Фыццӕгтӕ ӕмӕ С а х ъ л ӕ у. Сахълӕу (ахӕстонӕй). Уӕу, уӕу! Мӕ тӕригъӕд фӕхӕссут, кӕд ницы уыдтӕн. (Иӕ хъуыр-хъуыр цӕуы.) Химан. Дӕхицӕй ӕддӕдӕр ма рацӕуӕд дӕ тӕригъӕд!.. (Пи~ сырмӕ.) Тагъд фысгӕ нӕуӕг пратакол ӕмӕ йӕ дӕхӕдӕг бахӕсс ныртӕккӕ. Николай Петри ч. Фыццагӕй уӕлдай ма йӕм исты ӕфтауын хъӕуы? Химан. Хъус, ӕмӕ дын ӕз куыд дзурон, афтӕ фысс: Тохмосты Гуыцыры хӕдзармӕ, куыд старсин, афтӕ бацыдтӕн тӕлӕт кӕнынмӕ. Йӕ зӕронд къуылых сӕгъ ӕмӕ йӕ къуырттон карчы йын куы ракодтон недоимкъайы тыххӕй, уӕд мыл йӕхи цӕргӕсау ныццавта, ӕмӕ мын мӕ цеп рацӕйтыдта, стӕй мын ноджы загъта: «Куыдз». Ныффысс: Кӕд мӕ хицауӕн ӕрӕвӕрдтат, зӕгъ, уӕд мӕм ахӕм митӕ ӕмӕ ныхӕстӕ цӕмӕн исчи уӕпды. Ноджы ныффысс: цӕмӕй мын уа, ахӕм адӕмы мӕй ахӕстоны дарын, стӕй ехсӕй' нӕмыны бар. К а л м а н. Бахатыр кӕиут, фӕлӕ мӕн куы ауадзиккат, ӕрӕджы мын кӕны. Химан. Ды та цы ми кӕныс, исты хъуыддаджы тыххӕй дӕ ам? К а л м а н. Уо, мӕнӕ уӕм иу ахст ӕрбакодтон. Химан. Кӕм и уӕдӕ? . К а л м а н. Ахӕстоны. Химан. Кӕм ахӕстоны? К а л м а н. Мӕнӕ уӕхимӕ. Химан. Ракӕн ма йӕ уӕдӕ, ӕз ӕй фенон. (Писырмзг.) Ды: дӕр уал басабыр кӕн. (Калман ахӕ стоны дуар байгом кодта.) Калман. Рацу, цӕй, сдавайтт дӕ скӕнон. (Темырболат рацыди, Сахълӕу дӕр йӕ фӕстӕ.) Химан. Ды дӕ ахст? Темырболат. Ай-ай! Бӕгуыдӕр дӕн. Химан. Хорз уӕдӕ. (Калманмӕ.) Йемӕ ницы гӕххӕтт и? К а л м а н. Гъа, мӕнӕ. Химан. Райс ма, Николай Петрич. Бакӕс ӕй. Николай Петрич (кӕсы). Препровождӕм Темур-Булат» 41. Датохова, как нс благонадежного члена общества в политическом отношении»... Ай бунтгӕнджытӕй куы у. X и м а и. Бунтгӕнджытӕй ка’д у, уӕд мах дӕр ахӕмты куы агурӕм. Бакӕнут ӕй йӕ бынаты фӕстӕмӕ. Химан (Темырболаты ахӕстоны кӕны). Цӕугӕ, цӕугӕ, паддзах-бабаны .хӕдзармӕ, дӕу хуызӕтты тыххӕй арӕзт у. (Сахълӕу ӕнцад лӕууы, чиныг йӕ къухы.) Химан. Ды та ма цӕмӕ рацыдтӕ, цы ми кӕныс ам, дӕ бынаты цӕуылнӕ ныссӕйыс! Цӕугӕ тагъд! Са хълӕу (чиныг дӕтты). Мӕнӕ... (Николай Петрич ын йӕ цонгыл фӕхӕцыди ӕмӕ йӕ ахӕстоны кӕны. Сахълӕу нӕ комы.) Николай Петрич. Цӕмӕ рацыдтӕ, цӕугӕ дӕ бынатмӕ! Хнман дын ны загъта, уый нӕ бамбӕрстай? С а х ъ л ӕ у. Суадз мӕ, суадз. Мӕнӕ ма уыцы чиныг фен, Химан, кӕддӕра дзы цы фыст и! Химан. Рауадз ма йӕ, цы йӕм и. Николай Петрич. Цынхъӕл ӕм дӕ, цӕмӕй йӕ рауадзай, уыдӕттӕ кӕны, ӕндӕр. Сахълӕу (чиныг тилы). Ам, Химаны сӕр кӕй сыгътай, уый фыст и, ӕви нӕ?! Химан. Суадз ма йӕ, цы йӕм и, ӕз ӕй фенон, ӕрдав ма йӕ ардӕм. Сахълӕу. Фен ма йӕ, фен, ам сбӕрӕг уа, кӕддӕра пратакол цы фӕцн. Мӕнӕ ма уыцыран бакӕс ӕмӕ мӕ рӕстдзинад базонай. (Радта йӕм ӕй.) Химан (к&сы). «Сегодня пойти к Кудаберду по делу Ахмета... Уничтожит протокол Гуцира, гонорар три рублей шестдесят копеек». (Писыр йӕхи ныкъкъуырма кодта, фыртыхстӕй гӕххӕттытимӕ архайы.) Афтӕ... Кӕм дын уыди ацы чиныг? Сахълӕу. Мӕнӕ йӕ уым ссардтон. (Иӕ къухӕй бацамыдта.) Химан. Мм... ахӕм хабар у уӕдӕ. (Писырмӕ.) Мӕнӕ уый дӕ фыст у Николай Петрич? Николай Петрич. На... Ни... цы у мӕн... X и м а и. Цы зӕгъыс? Дӕ фыст дын нӕ зонын, ӕви куыд ӕнхъӕл дӕ!? Ӕви мӕ афӕливынмӕ хъавыс? Мӕнӕ уый дӕ чиныг нӕу, мӕнӕй ӕмбӕхст цы чиныг дарыс, уый?! Николай Петрич. Мӕн у, фӕлӕ фысгӕ ӕз нӕ ныккодтон. X и м а н. Ды уыдтӕ, ды! Базыдтон дӕ, фӕлӕ зӕгъ, цы йӕ фӕкодтай, кӕд ма уӕлӕуыл и, уӕд ӕй ӕри! Сахълӕу (сыгъдӕттӕй). Мӕнӕ адон гӕххӕтты сыгъдӕттӕ сты, ӕрдӕбон хъӕр кодта: «гарит, гарит». Химан. Сыгъд фӕци, уӕдӕ, ныртӕккӕ дын ӕз йӕ сӕр цӕхӕры фӕмидӕг кӕндзынӕн, ма тӕрс. Марадзут, ахӕстоны уал ӕй бакӕнут, стӕй ӕцӕг гарит кӕй кӕндзӕни, уый базона. Сахълӕу (ныххӕцыди йыл, схъомпал сты), Рацу, рацу, уӕдӕ ӕдзух мӕ бӕрзӕйыл кафынмӕ хъавыдтӕ! Химан. Цӕв ӕй, дӕ маст дзы райс! С а х ъ л ӕ у. Цӕугӕ, цӕугӕ, хӕлар, фыдбылыз хи сӕрыл тыхсаг у. (Мыхъхъытӕ йӕ кӕны.) Химан. Афтӕ дын хъӕуы! (Цӕвы йӕ.) Цӕугӕ! Николай П е т р и ч. Фӕлӕу, хӕлар, кӕддӕра дын ӕз дӕ митӕ нӕ раргом кӕнин. Химан. Цы митӕ!? Дӕуыл къаддӕр хъуыддӕгтӕ разындзӕни уӕд? Николай Петри ч. На-а уӕдӕ фылдӕр, иубон Елызбарӕй та дыууӕ туманы гӕртам чи райста?! Зӕгъ! Химан. Ӕмӕ сӕ дыууӕ ӕмбисы нӕ бакодтам? Николай Петри ч. Ноджыдӕр ма дыл зонын ахӕм хъуыддӕгтӕ... Ӕртӕ туманы исын дын кӕй нӕ бауагътон, ууыл тӕвд кӕныс. Бадзойӕ та тинтычъи басыллыхъ чи райста гӕртам! Химан. Мауал дзур ныр! Цӕугӕ уал къарцмӕ, стӕй фендзыстӕм! Ма йыл ауӕрдут, цӕвут ӕй! (Мыхъхъытӕ кӕнгӕ йӕ смидӕг кодтой.) Николай Петри ч. Ӕртӕ сомыл та Пидойы хъуыддаг чи фехӕлдта!.. Фӕлӕу!.. Химан. Лӕу, лӕу уым. Цом, Калман ныр, уый дзурӕд. (Сахълӕумӕ.) Дӕ службӕ дзӕбӕх ӕххӕст кӕн, уый йеттӕмӕ дӕ ӕз рӕхджы фидиуӕг скӕндзынӕн. С а х ъ л ӕ у. Хъусын дӕм. Мӕ бон цы уа. уымӕй архайдзынӕн. К а л м а н. Хорз фынтӕ фен уӕдӕ, мах цӕуӕм. С а х ъ л ӕ у. Хорзыл ӕмбӕлд ут. Ацыдысты. Х1У-ӕм ФӔЗЫНД С а х ъ л ӕ у иунӕгӕй. Сахълӕу. Цъыссымӕй фервӕзтӕн Темырболаты фӕрцы — йӕ цӕрӕнбоны тыххӕй скувын хъӕуы... Паддзахы хорзӕх ӕй уӕд, чиныг уый куынӕ бакастаид, уӕд ма афонмӕ дӕр ахӕстоны уаин, цы фыст дзы уыди, уымӕн цы базыдтаин. Баназын хъӕуы йӕ цӕрӕнбоны тыххӕй! (Агуывзӕйы цы арахъ ныууагъта, уый райста. (Хъӕрӕй.) Гъей, Николай Петрич! Ӕз нӕ уыдтӕн — гӕды уыди!!! (Анызта йӕ.) Ӕмбӕрэӕн УАРЗӔТТӔ Нӕ хъал чызджытӕ ӕмӕ ӕрттиваг лӕппутӕн зӕрдылдарынӕн. Уарзондзинад кӕм нӕ уа, уым цард дӕр никуы уыдзӕн. 	I АРХАЙДЖЫТӔ: '	в А х м ӕ т - 22-аздзыд. А минӕт — 18-аздзыд. Фаризӕт — 20-аздзыд. Хъасболат — 20-аздзыд. X ъ у д ӕ — 28-аздзыд.	> 1-аг ФӔЗЫНД А х м ӕ т. Ахм ӕт (бандоныл ӕнцад бады &мӕ хӕхтырдӕм кӕсы). Цы дзӕбӕх зынынц хӕхтӕ. Ӕрттивынц. Сӕ рӕсугъддзинадӕй зӕрдӕ райы. Сыгьзӕрин фӕуай, сӕрд, ӕппӕт бӕстӕ чи сӕрттивын кӕны! Адӕймагӕн йӕ зӕрдӕйы дуӕрттӕ бынтондӕр чи байгом кӕны! Лӕг йӕ хуыз аивы, зӕрдӕ дзӕбӕх царды тӕфӕй байдзаг вӕййы. Мӕй дӕр уырдыгмӕ дзӕбӕх кӕсы ӕмӕ адӕмӕн уарзондзинад ӕрвиты... Ехх-ехх-гъе! (Фӕсабыр ис чысыл.) Тӕхуды, ӕмӕ ам ӕнцад иунӕгӕй ӕдзухдӕр бад ӕмӕ бӕстӕн йӕ алы рӕсугъддзинӕдты ӕхсӕн дӕ хъуыдытӕ кӕн!.. Ӕмӕ иунӕгӕй бадынмӕ ссыдтӕн ардӕм? (Сыстади ӕмӕ коммӕ ӕнцад кӕсы.) Ехх, рухс дуне, куыд уӕрӕх дӕ, куы, кӕмӕндӕрты! Бӕлӕсты сыр-сырӕй зӕрдӕ дзӕбӕх кӕны. Терк мӕйы рухсмӕ, урс хосы калм кӕй фӕхонынц, уый ӕрттывд кӕны. Бирӕ кӕйдӕр зарын, сагъӕс, кӕуын фехъусы, фӕхӕс■сы сӕ йемӕ ӕмӕ сӕ ӕнӕбын денджызы баныгӕны. (Галиуӕрдыгӕй цыдӕр ӕрбацӕуы, къӕхты хъӕрмӕ фездӕхы.) Уый нӕу. Чи у .ай? (Ӕрбахӕстӕг.) Ай Хъасболат куы у. П-аг ФӔЗЫНД А х м ӕ т ӕмӕ Хъасболат. А х м ӕ т. Куыд иунӕгӕй дӕ ацы хатт? Хъасболат. Ӕз иунӕгӕй кӕд вӕййын? Мемӕ — Уастырджи. (Хӕстӕг ӕрбацыди.) Де зӕр хорз. Ахмӕт. Хуыцауы салам дӕ уӕд. (Чызг ӕрбазынд, цыма иу■нӕг у, уый цыд фӕкӕны къуыбырмӕ.) Хъасболат. Бакӕс, бакӕс, иунӕг чи у? Иунӕг ды вӕййыс. А х м ӕ т. Цы кӕнон! Хъасболат. Гӕнӕнтӕй фылдӕр цы ис!.. Акӕс-ма йӕм, акӕс, фӕстейы, куыд дӕм кӕсы? Зӕрдӕ дзы дзӕбӕх кӕны. А х м ӕ т. Зӕрдӕйӕн хъӕд ис. Чи у, дӕ хорзӕхӕй, кӕй чызг у? Хъасболат. Иӕ зонын дӕ цӕмӕн хъӕуы? Сылгоймаджы мыггагӕй ма фӕрс. Кӕсгӕ ма йӕм бакӕн, кӕсгӕ, ӕмбӕлы йӕ фӕдыл арауай-бауай кӕнын? Аккаг у? А х м ӕ т. Цӕуылнӕ. Уый зӕрдӕйы фӕндонмӕ гӕсгӕ у. (Чызг фӕаууон ис.) Хъасболат. Зӕрдӕйы фӕндон... Зӕрдӕйы фӕндиаг нырма кӕм ис, фӕлӕ... А х м ӕ т. Фӕлӕ цы? Хъасболат. Афтӕ уал арауай-бауай кӕнон йемӕ, хъуыддаг чысылгай сырӕзы. Ахмӕт. Ӕмӕ уагӕры цы хъуыддаг саразын дӕ зӕрды ис? Хъасболат. Дӕхи зӕрдӕйӕ йӕ куы зоныс? Лӕппуйы зӕрдӕ цы фӕзӕгъы? Ахмӕт. Уый адӕймагмӕ гӕсгӕ у, кӕмӕн — мӕлӕт, кӕмӕн та цард. Хъасболат. Ехх, ды та ныр дӕхицӕй философ кӕныс, ныууадз, дӕ хорзӕхӕй, мӕн уыйбӕрц не 'вдӕлы! Ма мын аивгъуыйӕд. Ахмӕт. Фӕлӕуу-ма, ма тӕрс, ахӕм базырты ахӕт ын нӕй, ӕнхъӕл дӕн, ӕмӕ дӕуӕй чи атӕха. Чи у, дӕ хорзӕхӕй, цы йӕ сусӕг кӕныс. Ирон у? Хъасболат. Ирон у, тӕтӕйраг куы уаид, уӕд ыл чадыр уаид. А х м ӕ т. Ӕмӕ рӕсугьд у, зӕгъыс, нӕ? Хъасболат. Цы мӕ къахыс, зондзынӕ йӕ ды дӕр. йӕ фӕдыл уымӕн бирӕ лӕппутӕ аихсийын кодта йӕ уӕфстӕ... Ах мӕт. Бауырнӕд дӕ, нӕ йӕ базыдтон, йӕ цӕсгом ын нӕ федтон. Хъасболат. Цӕй, зӕгьын дын ӕй уӕдӕ, кӕннод дӕ зӕрдӕ йемӕ дзурдзӕни... А х м ӕ т. Уымӕй рӕдийыс. Хъасболат. Фаризӕт у, Фаризӕт, фӕлӕ, дӕ хорзӕхӕй, ды мацы сфӕнд кӕн, ха-ха-ха! А х м ӕ т. Амӕттаг дын уӕд йӕ фароны фистимӕ. Хъасболат. Нӕ, тӕрсгӕ дӕр дӕ, миййаг, нӕ кӕнын. кӕд къамбец бӕласмӕ схиздзӕн, уӕд ды дӕр уыимӕ дзурын базондзынӕ. А х м ӕ т. Уымӕй, чизоны, раст зӕгъыс, стӕй мӕ тӕрсгӕ дӕр цӕмӕй хъуамӕ кӕнай, мӕнӕн мӕ зӕрдге ахӕмтимӕ тынг нӕй. Хъасболат. Ау, цӕуылнӕ? Ӕгӕр рӕсугъд у? А х м ӕ т. Рӕсугъдӕй рӕсугъд у-, тӕригъӕд нӕ зӕгъдзынан, фӕлӕ ӕрмӕст рӕсугъддзинадӕй дӕр цы счындӕуыдзӕнн? Хъасболат. М-м... уӕдӕ лӕппу чызгӕй ӕндӕр цы хъуамӕ бацагура? (Бандонӕй фӕгӕпп ласта.) А х м ӕ т. Бирӕ цыдӕртӕ. Хъасболат. Цытӕ? Рӕсугъд цӕстытӕ, стыр риутӕ ӕмӕ ӕнд. А х м ӕ т. Нӕ, рӕдийыс. Хъасболат. Нӕ дыууӕйӕ чи рӕдийы, уый бӕрӕг нӕу... А х м ӕ т. Дзурын уал мӕ бауадз, дзурын. Хъасболат. Дзур, дӕ хорзӕхӕй, ӕрмӕст тагъддӕр, дӕхӕдӕг куы зоныс, мӕн не ’вдӕлы. А х м ӕ т. Ӕппӕты фыццаг хъуамӕ лӕг бацагура сылгоймагӕй лӕгдзинад... Хъасболат. Лӕгдзинад — сылгоймагӕй? (Худы.) А х м ӕ т. Ай-гъай. Стӕй сыгъдӕг зӕрдӕйы хатт... Хъасболат. Йӕ зӕрдӕйӕ йын хуым кӕныс? (Худы та.) А х м ӕ т. Чизоны, мыггаг дзы хъуамӕ ӕфсир суадза. Уый фӕстӕ сылгоймагӕй бацагурын хъӕуы: раст ныхас, царды ӕгъдӕуттӕм раст каст, адӕймагуарзондзинад, адӕмыл сагъӕс кӕнын. (Хъасболат — агӕппӕввонг, фал&рдӕм к&сы, тынг зӕрдиагӕй йӕм нал хъусы.) Кӕйдӕриддӕр хъыгдзинад, мӕгуырдзинад йӕ зӕрдӕмӕ хъуамӕ хӕсса, гье, стӕй уыдон фӕстӕ ӕцӕг уарзондзинад — иудзинад. Хъасболат. Цӕй, уыдон ӕппӕт дӕр ды агур, фӕлӕ мӕн ауадз. А х м ӕ т. Чи дӕ нӕ уадзы, цу — фӕндараст. Хъасболат. Ахмӕт, дӕ ныхӕстӕ, куы базӕронд уӕм, уӕд дзур, ныр та уал цӕр дзӕбӕх, хъӕлдзӕгӕй дӕ бонтӕ ӕрвит. Мӕнмӕ гӕсгӕ, сылгоймагӕй бацагурын хъӕуы ӕппӕт фыццаг рӕсугъд гуырыконд, цӕвиттон, (къухӕй амоны.) мӕнӕ ахӕм, стӕй йӕм, ды кӕй ранымадтай, уыдон куынӕ уой, уӕддӕр ницы хъыгдарынц. Ныууадз, ныууадз, Ахмӕт, уыцы хъуыдытӕ, де ’нгуыр аппарын зон ӕмӕ дӕ чызджытӕ се ’ппӕт дӕр уарзой. А х м ӕт. Ау, ӕмӕ дӕ дзы уагӕры цалы уарзондзинад ссарын фӕнды? Хъасболат. Цас фылдӕр уой, уыйас — хуыздӕр. Ахмӕт. Хорз, фӕуӕд афтӕ, фӕлӕ дзы уӕд дӕхӕдӕг та цалы уарзыс? Хъасболат. Уый та цавӕр фарст у? Ацу ӕмӕ сӕ ды нымай. Ӕз дзы цалы фӕдыл ауайын, кӕнӕ дзы мӕхи фӕдыл цал разгъор-базгъор кӕны, уыйас ды дӕ цӕстӕй дӕр нӕ федтаис. Ахмӕт. Цы кӕнон! Раст зӕгъыс уымӕй. Фӕлӕ бафӕрсын аипп ма уӕд. Дӕ лӕгдзинад уымӕй равдыстай? Хъасболат. Цӕмӕй зоныс, нӕ равдыстон, уый? А х м ӕ т. Цы зонын ӕй хъӕуы? Хъасболат. Цы ӕнхъӕл дӕ, Ахмӕт, ды? Хуыцауыстӕн, цыфӕнды чызгимӕ дӕр лӕг хуыздӕр не ’рныхас кӕндзӕни, стӕй хъуыддаг дӕр тагъддӕр ничи сараздзӕнис. А х м ӕ т. Гъемӕ, лӕгдзинад уым ссардтай? Хъасболат. Нӕ, уӕдӕ йӕ ды мӕнӕ уыцы фӕйнӕгыл равдисдзынӕ. А х м ӕ т. Рӕдийыс, лымӕн, рӕдийыс, лӕгдзинады ӕфсӕрм бирӕ ис... Хъасболат. Алӕ, алӕ. Ды мӕ ныхӕстыл барӕй дарыс, цӕмӕй мын аирвӕза, уый тыххӕй. А х мӕт. Ма тӕрс, ахӕм маргъ нӕу, дзырд дын дӕттын, кӕй никуыдӕм атӕхдзӕн, уый тыххӕй. Ӕрбад ма, ӕз ма дӕ цӕмӕйдӕо бафӕрсон. Хъасболат. Нӕй, бадгӕ нал скӕндзынӕн, дзур, лӕугӕйӕ Дӕр дӕм байхъусдзынӕн. Ах мӕт. Нӕ, иучысыл-ма ӕрбад, ӕз дӕ зӕрдиаг фарст бакӕнон. Хъасболат. Гъа, уӕдӕ, сфӕнд мыл кодтай ӕмӕ бар йӕхи уымӕн дӕр. (Ӕрбадти.) А х м ӕ т. Куыд хорз ӕмгар, афтӕ мын раст зӕгъ: уарзыс Фаризӕты? Хъасболат. Бӕгуыдӕр ӕй уарзын. А х м ӕ т. Рагӕй? Хъасболат. Рагӕй мӕ зӕрдӕмӕ цӕуы, фӕлӕ къухы не ’фты дзӕбӕх. Куы чемӕ фӕрацу-бацу кӕны, куы — чемӕ. Уый иунӕгӕй куы вӕййы, уӕд та ӕз ӕндӕр искӕимӕ вӕййын, ме ’ннӕ уарзӕттӕй. Ах мӕт. Ӕмӕ ма дын ноджыдӕр ис, зӕгъыс, уарзӕттӕ? Хъасболат. Ау, ӕндӕр мӕ никӕимӕ федтай, уӕдӕ? А х м ӕ т. Бирӕимӕ дӕр, фӕлӕ се 'ппӕты уарзгӕ кӕныс? Хъасболат. Уӕдӕ куыд? А х м ӕ т. Се 'ппӕты дӕр ӕмхуызон? Хъасболат. Цӕмӕн? Рӕсугъддӕр дзы чи, у ӕмӕ лӕджы хъӕлдзӕгдӕр чи дары, уый фылдӕр, стӕй... А х м ӕ т. Ныр дӕ ӕмбарын, дарддӕр мауал дзур. Хъасболат. Истӕмӕй ма мӕ фӕрсыс? А х м ӕ т Нал. Хъасболат. Фӕлывдӕй мыл рацыдтӕ, фӕлӕ ныр цӕуын ӕз, ды ам бад, ӕндӕр искӕуыл куы сӕмбӕлай, уӕд-иу дӕ ныхӕстӕ уымӕн фӕкӕн. (Фӕцӕуы.) А х м ӕ т. Фӕндараст. Ш-аг ФӔЗЫНД А х м ӕ т. > Ахмӕт. Уый дын уарзондзинад... Уарзын, зӕгъы, уый дӕр. Сыгъдӕг уарзондзинады дзы йӕ чъизи къӕхты бын чинӕ скӕндзӕни! Кӕй дзыхӕй нӕ фехъусдзынӕ ацы сыгъдӕг ныхас? Ӕввахс кӕмӕ не 'рцӕудзӕни сыгъдӕг уарзондзинад, уый дӕр фӕзӕгъы «уарзын», зӕгъгӕ. (Сыстади.) Гъей, тӕхуды, мӕ сӕр нывондӕн куы 'рхӕссин!.. (Сбадти.) Хъӕд, бӕлӕстӕ, дуртӕ — иууылдӕр мӕм дзурынц: уарз ӕмӕ уарз... Уарз, дӕ бон цас у, уыйас, уарз ӕмӕ цард ссарай... Фод афтӕ, фӕлӕ мӕ уый уарзы, цымӕ, уый?.. Куыд загътон? Гъе, уӕууай, гъе, куыд ӕдых дӕ, адӕймаг! Дӕхиуыл дӕр куынӕ ӕууӕндыс... Иӕ цӕсты ӕрбакаст, йӕ мидбылты фӕхудт, йӕ алы фездӕхт мын ӕдзух дзурынц: дӕу йеттӕмӕ мын зӕххыл ницы ис, дӕу тыххӕй равзӕрдтӕн дунемӕ, ӕз та ма йыл ноджы дызӕрдыг кӕнын... Тӕхуды, ныр ам куы фестид, зӕгъин ын ам мӕ фӕнд! Диссаг: бирӕтӕ дзурынмӕ йын фӕхъавын, куы сӕмбӕлӕм, уӕд та — ницыуал. Тӕрсгӕ дзы кӕнын, цавӕр хабар у — мӕхӕдӕг дӕр ын ницы зонын. Фӕлӕ нӕ, ныр ын ам сыгьдӕг быдыры зӕгъин: мӕ цард мӕм ӕнӕ уый цард кӕй нӕ кӕсы, уый. (Сыстади.) Аминӕт, Аминӕт, кӕм дӕ цымӕ ныр? Тӕхуды, ам дӕ уындӕй Мӕхицӕн мӕ фаг Куы бафсӕдин... Стӕй Кувин уӕд, хӕрзаг: «Хуыцау, дӕ хорзӕх Радтай ды мӕнӕн, Фӕлӕ мын уӕрӕх Ауадз мӕ фӕндтӕн Сӕ фӕндаг дзӕбӕх. Сау рӕсугъды сиргӕ Куыд хӕсса мӕ бӕх. Мӕнимӕ заргӕ Нӕ зарды хъӕрмӕ Куыд хъусой мӕргьтӕ, Ыстӕй нӕ сӕрмӕ Ысхъӕлкъах сырдтӕ. Куыд хъырной махӕн Дӕ кадджын зӕдтӕ Ӕмӕ дӕ зӕххӕн Йӕ сыгъдӕг дӕттӕ. Нӕ уарзондзинад нын Куыд ратта рухс цард. Тагъддӕр-ма фӕзын, Мӕ дунейы цард!» Иуырдӕм йӕхи гйста, иннӕрдыгӕй ӕрбазындысты Хъасболат ӕмӕ Фаризӕт, тызмӕг ныхас кӕнынц. 1У-ӕм Ф Ӕ 3 Ы Н Д Хъасболат ӕмӕ Ф а р и з ӕ т Ф а р и з ӕт. Кӕннод цы? X ъ а с-б о л а т. Ницы, фӕлӕ куы зоныс лӕджы хъару. Ф а р и з ӕ т. Бӕгуыдӕр, ӕмӕ цы! Фӕлӕ ды мӕ хъару нӕма зоныс, ӕнхъӕл дӕн, ӕз дӕу хуызӕтты бирӕ федтон ӕмӕ... Хъасболат. Ау, ӕмӕ ды мӕн цы хоныс, ӕз дӕр чызджытӕ бирӕ федтон. (АхмХтмӕ фӕкомкоммӕ ис.) А-гъа, уый дӕр ма ам ис, фехъуыста мӕ, ӕйхъӕл дӕн. Ф а р из йт. Ӕмӕ фехъусӕд, цӕмӕй ӕмӕ кӕмӕй тӕрсын. Чи у? Хъасболат. Ды йӕ нӕ зоныс. Цом уӕртӕ аууонмӕ ӕмӕ уым ӕрныхас кӕнӕм. Ф а р и з ӕ т. Цы ныхасаг нӕ ис? (Бахудти.) Цом, сбадӕм ӕмӕ зарӕм, ӕндӕр... «Дӕдадӕйы зарӕг» нӕ зоныс? Хъасболат. Ды дӕр ма йӕ куы зоныс. Ф а р и з ӕ т (йӕ къухыл ын ахӕцыд). Цом, уӕдӕ. Фӕаууон сты. Ахмӕт та бандоныл сбадти. У-ӕм Ф Ӕ 3 Ы Н Д А х м ӕ т ӕмӕ А м и н ӕ т А х м ӕ т. Мӕ къах мӕ нал хӕссы ардыгӕй, цыма мӕ ныхасгӕ бачынди ацы бандоныл. Хорз — ам, фӕлӕ иунӕгӕй лӕджы сӕр хъуыдытӕй ӕгӕр дзаг кӕны ӕмӕ зӕрдӕ мӕгуыр кӕны. Ӕнцад, сабырӕй Аминӕт ӕрбацыд ӕмӕ Ахмӕты цӕстытыл ныххӕцыд. А х м ӕ т. Суадз, хынджылӕггаг дӕ хуыцау скӕнӕд. Суадз, де ’взӕр митӕн кӕрон нӕй, бынбауинаг. (Къухтӕ уыны, хъӕлдзӕгӕй.) Аминӕт?! А м и н ӕ т. Базыдтай? Ахмӕт (фӕгӕпп, ласта). Ӕгас цу. Ныббар, дӕ хорзӕхӕй. (Стыхсти.) Нӕ дӕ базыдтон фыццаг, Хъасболат ӕнхъӕл дӕ уыдтӕн. А м и н ӕ т. Ницы кӕны. (Худы.) А х м ӕ т. Ныббар мын, ӕвзӕр дӕм кӕй сдзырдтон, уый тыххӕй. Аминӕт. Ӕгъгъӕд кур, лӕг нӕ амардтай ӕмӕ ӕз дӕ хуыцау нӕ дӕн. А х м ӕ т. Цӕмӕй зоныс, кӕд дӕ, уӕд та? А м и н ӕ т. Хорз, хорз, сбад, басабыр у, ницы кӕны. Дис нӕ кӕныс, куыд дӕм бауӕндыдтӕн? Ӕрбакастӕн ӕмӕ дӕ ацырдӕм бадгӕйӕ куы федтон, уӕд ахъуыды. кодтон: ныххӕцон ыл — нӕ ныххӕцон, стӕй загьтон: цӕй, цы фӕнды хъыг ын уӕд, уӕддӕр ӕй бавзарон, кӕддӕра мӕ базонид. А х м ӕ т. Уый мӕнӕн ӕхсызгон уыд, хъыг нӕ, фӕлӕ. Цы зӕд, цы дуаг дӕ ӕрхаста ардӕм? А м и н ӕ т. Нӕдӕр мӕ зӕдтӕ схастой, нӕдӕр дауджытӕ, фӕлӕ мӕ къӕхтӕ — дӕ руаджы. А х м ӕ т. Зӕгь-ма раст, куыд сӕфтыдтӕ мӕ цурмӕ ӕнӕнхъӕлӕджы? А м и н ӕ т. Федтон, ды ардӕм куыд ӕрцӕйцыдтӕ, уый, ӕмӕ ӕз дӕр дӕ фӕдыл ссыдтӕн. Цыдӕр хъуыдыйы уыдтӕ, кӕд дӕ нӕ' бахъыгдардтон? А х м ӕ т. Уый та куыд зӕгъыс? Дӕуӕй стырдӕр мӕм цы хъуыды ис? А м и н ӕ т. Уанцон нӕу! Цӕй, дзур истытӕ, цы хабар дӕм ис? Ахмӕт. Цы дын зӕгъон? Бадын иунӕгӕй ӕмӕ уынын: дуне .50 ӕрттивы, хъусын зӕрдиагӕй бӕстӕн йӕ зарӕгмӕ, йӕ кӕуынмӕ, йӕ катай, йӕ сагъӕсмӕ. Байдзаг ис мӕ зӕрдӕ дӕ сагъӕсӕй, мӕ сӕр разылди. Акӕс-ма уӕлӕ хӕхтӕм. Лыстӕг ма сӕм бакӕс, ды сын ӕмбардзынӕ сӕ рӕсугъддзинад, ӕмбардзынӕ сын ды сӕ хъӕлдзӕг зарын ӕмӕ сӕ уынгӕг кӕуын. Акӕс-ма дӕлӕ Теркмӕ: мӕсты цӕф кӕны йӕхи айнӕг къӕдзӕхтыл. Цымӕ кӕмӕ мӕсты у? Адӕммӕ? Байхъус-ма уӕртӕ булӕмӕргьмӕ, йӕ сыгъдӕг зарӕг зӕрдӕйы уидӕгтӕм хъары. А м и н ӕ т. Ӕмбарын ӕмӕ хъусын се 'ппӕты дӕр. А х м ӕ т. Кӕсын бӕсты рӕстдзинадмӕ, дунейы хъӕлдзӕгдзинадмӕ, кӕсын адӕмӕн се 'ппӕтмӕ, уынын сӕ амондджынты, сӕ барӕй ӕмӕ ӕнӕбары ӕнамӕндты ӕмӕ мӕхи ӕз дӕр нымайын тынг ӕнамонд адӕймагыл. Аминӕт. Ӕнамондӕй дӕ хуыцау бахизӕд. Цӕмӕн афтӕ зӕгъыс? Цӕмӕй ӕнамонд дӕ? (Сбадтысты.) Ах мӕт. Куы зоныс дӕхӕдӕг, алы лӕг дӕр, Аминӕт, йӕхицӕн йӕ царды исты снысан кӕны ӕмӕ йӕ хоны йӕ амонд: чи ӕхцайы хъӕздыгдзинад, чи ӕнӕниздзинад, чи кад ӕмӕ ном, чи хорз бынат — гуыбын ӕфсӕст кӕм уа, чи паддзахы хӕрзиуӕг, гъемӕ, уый йӕ къухы куынӕ ӕфта, уыцы амонд ӕм дард куы лӕууа, уӕд лӕджы цард циу? Ахӕм лӕг у ӕнамонд, фыдбоны гуырд. А м и н ӕ т. Гъемӕ ды дӕ амонд цы хоныс? Зын ссарӕн у? А х м ӕт (ӕваст). Мӕ амонд ӕз уынын уарзондзинады. А м н н ӕ т. Кӕй ранымадтай, уыдонӕй се 'ппӕты хуыздӕр мӕнмӕ кӕсы уарзондзинад, стӕй ӕрмӕст сыгъдӕг уарзондзинад. А х м ӕт. Гъе, уӕдӕ мӕ амонды суадон мӕнӕн дӕ ды... А м и н ӕт. Ӕз?.. Мӕнӕ цы хъусын!.. (Йӕ хъустыл ныххӕцыд.) А х м ӕ т. Ай-гъай, мӕ цардыйас уарзын ӕз дӕу. Нал у мӕ бон йӕ басусӕг кӕнын. А м и н ӕт. Мӕн?.. Ды мӕн уарзыс? А х м ӕ т. Бӕгуыдӕр, зӕрдӕбынӕй бауарзтон ӕз дӕу. А м и н ӕ т. Зӕрдӕбынӕй?.. А х м ӕт. Нӕ хуыцау — не 'вдисӕн. Бирӕ хӕттыты сӕмбӕлдтӕн-иу ӕз демӕ, бирӕ цыдӕртӕ-иу мӕ зӕрды зӕгъын уыд, дзурыниу мӕ бон нӕ баци. Ӕдзух мӕ сагъӕс уыди уарзондзинад, дӕ нывы. Ӕхгӕдӕй фӕдардтон ныры онг мӕ хуылфы мӕ уарзондзинад. Дарддӕр мӕ бон нал у йе 'мбӕхсын ӕмӕ дын ӕй ныр комкоммӕ зӕгьын: мӕ цард ӕппӕтӕй дӕр дӕ къухы ис. Амин ӕт. Диссаг дӕм ма кӕсӕд уый. Хорз бакодтай, афойнадыл ӕй кӕй загътай, уымӕй. Цы дын ӕй ӕмбӕхсон ӕз дӕр: уарзын дӕу рагӕй дӕр, дӕ уындмӕ-иу дын ӕдзухдӕр бӕллыдтӕн, никуы дын ницы загътон, фӕлӕ ныр дӕуӕй уыцы ныхас кӕм фехъуыстон, уым дын зӕгъын: дӕ уарзондзинад сидзӕр нӕу. А х м ӕ т. Уӕ, хуыцау, цы хъусын! Амондджынты амондджындӕр дӕн ныр ӕз, (Йӕ къух ын райста ӕмӕ йӕ зонгуытыл ӕрлӕууынмӕ хъавы.) А м и н ӕ т. Цы ми кӕныс? Ӕз зӕд, миййаг, нӕ дӕн. А х м ӕ т. Мӕнӕн мӕ зӕды хай рагӕй дӕр — ды, уӕлдайдӕр та ныр. А м и нӕт, Цӕмӕн хӕссыс дӕ сӕрмӕ ахӕм митӕ? Лӕгӕн йӕхи хуызӕн адӕймаджы раз ӕрхауын ӕгаддзинад у. А х м ӕ т. Мӕ зӕрдӕ афтӕ зӕгъы. Ӕз дӕн ныр амондджынты амондджындӕр, ӕмӕ арфӕ кӕнын хуыцауӕн. (Сыстади.) Фод афтӕ. Нал ис ныр мӕ зӕрдӕйы сагьӕс, Аминӕт. А м и н ӕ т. Ӕнӕ сагъӕс та лӕг куыд уыдзӕни, царды сагьӕстӕй фылдӕр цы ис? А х м ӕ т. Раст зӕгъыс, мӕ зӕды хай, фӕлӕ дӕ сагъӕсы цур иннӕ сагъӕстӕ мӕнмӕ ницы кастысты. Нӕ фӕлӕ мын зӕгъ, уагӕры дӕу цы сагъӕстӕ ис? А м и н ӕ т. Мӕнӕн мӕ зӕрдӕйы сагъӕс амӕй фӕстӕмӕ — дӕ сагъӕс, мӕ зӕрдӕйы конд — дӕ зӕрдӕйы конд. А х м ӕ т. Уӕ, хуыцау! Цы амонды ныхӕстӕ хъусын, не ’ууӕндын мӕ хъустыл. (Кӕйдӕр къӕхты ‘хъ^р цӕуы.) Ӕнхъӕл дӕн, ацырдӕм чидӕр ӕрбацӕуы. Каубыды аууонӕй йӕ сӕр ргдгр-радар кӕны Хъудӕ, тызмӕгӕй ӕрбакӕсы. А м и н ӕ т. Ӕмӕ цы, уадз ӕмӕ цӕуа йӕ фӕндагыл. А х м ӕ т. Уый тыххӕй зӕгъын, кӕд, миййаг, истӕмӕй... А м и н ӕ т. Цы истӕмӕй? А х м ӕ т. Ӕфсӕрмы кӕныс? А м и н ӕ т. Цӕмӕй ӕфсӕрмы кӕнын, ӕфсӕрмыйаджы митӕ цӕмӕн хъӕуы? А х м ӕ т. Ницӕмӕн, хуыцауӕн ӕхсызгон циу, уымӕй уӕлдай, фӕлӕ уӕддӕр чъизи адӕм уый кӕм ӕмбарынц! Цом уал уӕртӕ уыцырдӕм нӕхи айсӕм. А м и н ӕ т. Цом, кӕд дӕ афтӕ фӕнды, уӕд. Рахизӕрдыгӕй фарс фӕаууон сты. УЬӕм ФӔЗЫНД Хъуд ӕ Хъудӕ (йӕ дӕндӕгтӕ ныззыхъхъыр кодта). Цы ми кодтой ныр ам иумӕ? Иумӕ ам бадынц ӕмӕ хуыцау зоны, цытӕ дзурынц. Дзӕгъӕлы не ’ссыд йӕ фӕдыл. Мӕнг нӕ акӕнынц: дӕ бӕхыл ӕмӕ дӕ усыл макуы баууӕнд, зӕгьгӕ. Гъы, мӕстӕй, дам, сӕм тъӕппытӕ ма ахау, ӕз ӕй рагӕй мӕхицӕн усагӕн сӕвзӕрстон, уый та ам ӕндӕртимӕ цы ми кӕны? Гъы, ма, дам, сӕрра у афтӕмӕй, мӕсты, дам, ма кӕн. Фӕлӕ нӕ, додой мын сӕ къона! Ӕз дӕ ацы мӕстытӕ райсдзынӕн, Аминӕт: мӕ къухмӕ дӕ нӕ хъӕуы! Ирӕд — цӕттӕ, тӕккӕ къуырийы бонмӕ фидауджытӕ барвитдзынӕн ӕмӕ дӕ мӕ къухмӕ нӕ хъӕудзӕнис, фӕлӕу... (Къухтӕ тилы, ӕртхъирӕнтӕ к.ӕны). Ӕз дын дӕ удӕй схъаздзынӕн! Ехс уаты къулыл ӕрцауындздзынӕн ӕмӕ мын додой дӕ къона нӕ кӕндзӕнис!.. Гъы, кӕсӕд исчи уыдонмӕ, куыд ныхӕстӕ кодтой?! Гъеетт, налат, Аминӕт, гъе! Ӕз ӕм исты куы фӕдзурын, уӕд дзы, цыма дур у, уымӕй уӕлдай дзырд не схаудзӕнис, уыимӕ та куыд дзӕбӕх ӕнӕфсӕрм ныхас кӕны. Къӕр-къӕр кодта, ӕвӕццӕгӕн, мын уымӕй мӕ зӕрдӕ фелхӕны. (Къух батымбыл кодта ӕмӕ ӕртхъирӕнтӕ кӕны.) Нӕ, нӕ, ӕмбарын дӕ ныр, нӕ мӕ афӕливдзынӕ. Гъеетт, налат, гъе, кӕдӕм фацӕуыс йемӕ?! Фӕаууон сты, цым?° цы ми кӕнынц? Хъуамӕ та ныхас кӕнынц... Нӕ, ӕз уӕ афтӕмӕй нӕ ныууадздзынӕн, уӕ фӕдыл цӕудзынӕн ӕмӕ уӕм кӕсгӕ, хъусгӕ кӕнын. (Фӕцӕйцыд ӕмӕ фездӕхти, бандонмӕ кӕсы.) Ам бадтысты, нӕ? Ай та циу? Цымӕ цы ныффыстой ам? Ӕвӕццӕгӕн, сӕ нӕмттӕ. Фыссут, фыссут! Уымӕй цы и? Уӕддӕр дӕ мӕ къухмӕ нӕ хъӕудзӕн. Гъеныр уый мауал ракур, уый йыл не 'мбӕлы? Цыдӕр фесты, цон сӕ фӕдыл. (Ацыд ф&стӕмӕ фӕк&с-фӕкхсгӕнгӕ. Зӕххыл иу гӕххӕтты гӕппӕл ауыдта, фездӕхт ӕмӕ йӕ систа.) Ай та циу? Цымӕ сӕ кӕй фыст у, уый базон... Ӕмбарын ӕй ныр: Аминӕтмӕ ныффыста ӕмӕ йӕм уый ардӕм ссыди... Фӕлӕуу, фӕлӕуу, ацы мӕстытӕ дӕ ӕз иууылдӕр сисдзынӕн... Ацыди. Галиуырдыгӕй ӕрбацӕуынц Хъасболат ӕмӕ Фэризӕт. УП-ӕмФӔЗЫНД Хъасболат ӕмӕ Ф а р и з ӕ т Хъасболат. Ехх, цы дзӕбӕх ӕхсӕв у, цы! Ф а р и з ӕ т. Мӕй цы дзӕбӕх кӕсы. Хъасболат (худг&йӕ). Ӕмӕ цы зӕгъы, уый куы ӕмбарис. Ф а р и з ӕ т. Цы зӕгъы? Хъасболат. Ахсӕв, дам, багӕнӕн ӕхсӕв у. Ф а р и з ӕ т. Цы? Хъасболат. Багӕнӕн ӕхсӕв, дам, у. Ф а р и з ӕ т (йӕ хъус ӕм бадардта). Цы, цы, цы загътай? Хъасболат. Айхуызӕн ӕхсӕв, дам, ба кӕнын ӕмбӕлы. Ф а р и з ӕ т. Уый та куыд? Хъасболат. Гъеныр дӕ мӕ хъӕбысы куы акӕнин ӕмӕ батӕ куы кӕниккам. Ф а р и з ӕт (зулмӕ йӕм бакасти). Цы йӕ ӕрфӕндыди?.. Хъасболат. Ӕмӕ дӕм уый цы диссаг кӕсы? Уый хуызӕн мӕйрухсмӕ дӕ рӕсугъддзинадмӕ баст хӕрӕг дӕр нӕ фӕлӕудзӕФ а р и з ӕ т. Ха-ха-ха! Ӕмӕ ды баст хӕрӕг дӕ? Кӕм ис уӕДӕ дӕ бӕндӕн? Хъасболат. Ныууадз, ныууадз, ма мӕ мӕсты кӕн, кӕннод... Ф а р и з ӕ т. Кӕннод цы? Цы дӕ зӕрды ис? Хъасболат. Цы мӕ зӕрды ис?.. Дӕ рӕсугъд цӕстытӕ, дӕ аив гуыр мӕ зӕрдӕйы иннӕрдӕм ахызтысты. Ӕрбакӕс-ма мӕм, ӕрбакӕс, уыцы фыдбылызы цӕстытӕй. Ф а р и з ӕ т. Тынг дӕ фӕнды? Хъасболат. Мӕ цардыйас. Фаризӕт. Гъа, уӕдӕ, цӕй, кӕсын дӕм. (Ӕдзынӕг к&рзедзимӕ кӕсынц.) Зӕгъ, цӕй. Хъасболат. Ехх, ныр мӕм дӕ цӕстытӕ цы дзурынц, уый дӕ зӕрдӕбынӕй куы цӕуид. Ф а р и з ӕ т. Уӕдӕ, куыд ӕнхъӕл дӕ? Уый афтӕ у: мӕнӕн мӕ зӕрдӕйы фӕндон мӕ цӕстытыл фыст у... Хъасболат. Ӕцӕг зӕгъыс? Ф а р и з ӕ т. Ӕз гӕды нӕ фӕдзурын, афтӕ искӕд йеттӕмӕ... Фӕлз? ма мып зӕгъ, мӕ цӕстытӕ цы зӕгъынц? Чизоны, рӕдигӕ кӕныс? Хъасболат. Рӕдигӕ нӕ фӕкӕндзынӕн, базонынмӕ хӕйрӕг дӕн, тӕхуды ӕмӕ, дам, дӕуӕн аба кӕн! Ф аризӕт (худы та). Нӕ загътон, нӕ... рӕдийыс. Дӕ фынтӕ дӕ сайынц, лӕппу. Хъасболат. Цӕмӕн афтӕ зӕгъыс, Фаризӕт? Адӕймаджы зӕрдӕ дын нӕй? Ӕнхъӕлдӕн ӕмӕ дӕ зӕрдӕ дойнаг дурӕй уӕззаудӕр у. Ацы рӕстӕджы уый аипп у, цӕхӕрӕвзӕгтӕ хъуамӕ уадза алырдӕм. Ф а р и з ӕ т. Чизоны... Хъасболат. Зон, ӕз ахсӕв мӕ цардӕй дӕу фылдӕр уарзын. Акӕс-ма бӕстӕм, рӕсугъд ӕрттивы алырдӕм, скӕс-ма уӕлӕ мӕймӕ ӕмӕ бамбар, цы зӕгъы... йӕ сусӕг ныхас, йӕ сусӕг каст... Ф а р и з ӕ т. Мӕнӕн ницы зӕгъы, дӕуӕн цы зӕгъы, уый кӕн. Хъасболат. Ӕцӕг зӕгъыс? Цы зӕгъы, уый кӕнон? Ф а р и з ӕ т. Ӕмӕ дӕм, уӕдӕ, цы бар дарын? Хъасболат. Не смӕсты уыдзынӕ? Ф а р и з ӕ т. Ӕппындӕр нӕ... Хъасболат. Гъе, ӕгайтма дӕ уый хъусын. Кӕс уӕдӕ, ӕмӕ мын цы зӕгъы, уый базон. (Батӕ йын кӕны.) Иу... дыууӕ... ӕртӕ... Ф а р и з ӕ т (мӕстыгомауӕй йӕ асхуыста). Куыд кӕныс ныр? Дард айс дӕхи, дӕ тыхы руаджы... Хъасболат. Ӕз — де уазӕг, Фаризӕт, мӕсты ма кӕн Чырыстийы ныууадзгӕ ӕгъдауы тыххӕй. Ф а р и з ӕ т. Хорз, хорз, абонӕй фӕстӕмӕ дӕ зонгӕ дӕр нал кӕнын. Стӕй мӕ цӕстытӕн дӕхи уынын дӕр мауал фӕкӕн. Хъасболат. Худинаг дын нӕу ныр ахӕм ныхас, ныры рӕстӕджы адӕм рухс цардмӕ фӕндаг куы ссардтой, уӕд ӕз та дӕуӕй ахӕм ныхӕстӕ хъусын. Цӕуыл смӕсты дӕ? Бӕстыл чи нӕ ӕрцыд. ахӕм хъуыддаг бакодтам, кӕнӕ дын... Мӕн йеттӕмӕ дын... батӕ мах йеттӕмӕ ничи фӕкӕны?.. Стӕй та фӕйнӕрдӕм ацӕуынц... Фаризӕт (бахудтис). Ӕцӕг зӕгьыс? Хъасболат. Ӕмӕ, уӕдӕ, куыд, ныры цард нӕ цы куры, уый хъуамӕ мах, йӕ зӕнӕг, ӕххӕст кӕнӕм. ф а р и з ӕ т. Цӕй, цӕй, уый дӕр афтӕ фӕуӕд, фӕлӕ мӕ демӕ дзурынмӕ уый бӕрц не 'вдӕлы... Хӕрзбон. (Фӕцӕуы.) Хъасболат. Ма фӕлидз, дыууӕ ныхасмӕ ма мӕм фӕлӕуу, дӕ хорзӕхӕй. Ф а р и з ӕ т (фӕл&ууыд). Нӕ мӕ ӕвдӕлы. Хъасболат. Не 'вдӕлы, зӕгъыс? Мемӕ? Уӕдӕ ӕндӕримӕ? Ф а р и з ӕ т. Чизоны... X ъ а с б о л ат. Ау, ӕмӕ уый чи у? Ф а р и з ӕ т. Исчи уыдзӕни, дӕ уынаффӕ нӕу. Хъасболат. Зонын, фӕлӕ ма мын ӕй зӕгъ, чи мын мӕ къона халы? Фаризӕт. Ха-ха-ха! Ныр дын уый куы зӕгъин. Ӕмӕ ды чемӕ вӕййыс, уыдон мын фӕдзурыс? Туджы фыдбылызы куыд бафтай? Хъасболат. Фӕлӕуу-ма, фӕлӕуу, ӕмӕ ахсӕвмӕ ӕмгъуыд скодтай? Ф а р и з ӕ т. Ӕгӕр бирӕ зонын дӕ фӕнды нырма. Хъасболат. Лӕппуйы зӕрдӕ тӕппуд у, дӕ хорзӕхӕй, зӕгъ раст, ахсӕвмӕ йын ӕмгъуыд скодтай? Зӕгъ мын уый, мӕ зӕрдӕ фӕтоны фӕйнӕрдӕм. Ф а р и з ӕ т. О-о... Хъасболат. Ӕмӕ ныр уымӕ цӕуыс, уӕдӕ? Ф а р и з ӕ т. О-о... Хъасболат. Ӕмӕ уӕд ӕз та — уӕрдоны фӕндзӕм цалх... Ф а р и з ӕ т. Ды цы? Дӕхӕдӕг зон. Хъасболат. Мӕн иунӕгӕй уадзыс? Ф а р и з ӕ т. Ницы кӕны. Ахӕрынӕй анхъӕлмӕ кӕсын хуызДӕр у. Хъасболат. Уӕд ӕз тӕригъӕд нӕ дӕн ам иунӕгӕй, сидзӕрӕй баззайынӕн? Зон, ды куы ацӕуай, уӕддӕр дӕ рухс ныв, дӕ рӕсугъддзннэд мӕ цӕстытыл уайдзысты. Ехх, ӕмӕ уӕвгӕйӕ та, комкоммӕ дын ӕй зӕгъын, цы рӕсугъд дӕ, цы!.. Тӕхуды ӕмӕ дӕуӕн дӕ дӕллагхъуырӕй ӕрмӕст иу уылынг дӕлдӕр фен ӕмӕ амӕл... (Къухзей амоны.) Ф а р и з ӕ т. Ха-ха-ха! Ӕмӕ уӕд?.. (Худы.) Хъасболат. Ӕмӕ уым ныпъпъатӕ кӕн... Ф а р и з ӕ т. Цы, цы, цы йӕ ӕрфӕндыдис? Чидӕр ӕрфыг ӕнхъӕл нӕ уыд ӕмӕ цӕст-цӕст кодта. Стӕй та дӕ ноджыдӕр дӕлдӕр фенын бафӕнддзӕнис. Дыууӕ уылынджы, ӕртӕ... цыппар ӕмӕ ноджы... Хъасболат. Гъемӕ дын цы уыдзӕнис, ну уылынг, ӕрмӕст афтӕ (Амоны.) иу уылынг дӕлдӕр мын куы фенын кӕнай, уӕд? Дӕхицӕн уды бӕстӕ скӕндзынӕ. Ӕрхъуыды-ма кӕн дӕхӕдӕг, ӕз ам дӕ цуры куыд тӕригьӕддаг дӕн, уый. Ф а р и зӕт. Нӕ, мӕ хур, уый дын ӕгӕр уыдзӕни. Уый фӕстӕ та ноджы ӕндӕр исты ӕрхъуыды кӕндзынӕ. Хъасболат. Уыцы ныхӕстӕ ныууадз, фӕлӕ зӕгь: тӕригъӕд мын кӕныс, ӕви нӕ? Ф а р и з ӕ т. Ныууадз, ныууадз, худинаг нӕу?.. Банцай. Хъасболат (ӕвналынмӕ йӕм хъавы). Омӕ кӕд уыйбӕрц ӕфсӕрмы кӕныс, уӕд ӕгънӕджытӕ мӕхӕдӕг суадздзынӕн. Ф а р и з ӕ т. Ӕндӕр хатт, ӕндӕр хатт, ныр гӕнӕн нӕй. Хъасболат. Ӕмгъуыд ма мын цы кӕныс, мӕ зӕрдӕ куы фескъуыйы, уӕд. Ф а р и з ӕ т. Зон, ахӕрынӕй банхъӕлмӕ кӕсын хуыздӕр у. Дӕ фындзы кӕроныл бабӕтт уый. Хъасболат. Иу хӕрдӕй чи фӕуа, ахӕм хӕринаг нӕу, баззайдзӕн ма дзы. Ф а р и з ӕ т. Уӕлдай ма дзур, цы дын зӕгъон, уымӕ хъус. Хъасболат. Хорз, уӕдӕ. Фод афтӕ. Ӕмбарын дӕ ныхас, фӕлӕ мын зӕгъ: кӕдмӕ ӕнхъӕлмӕ кӕсон, ӕмӕ кӕцыран ӕмӕ цы афон фендзыстӕм? Ф а р и з ӕ т. Райсом-иу мӕм раст ацы ран фараст сахатмӕ ӕнхъӕлмӕ кӕс. Хъасболат. Дӕсмӕ дӕр, иуӕндӕсмӕ дӕр, дыууадӕсмӕ дӕр, ӕнӕхъӕн ӕхсӕв дӕр... Фӕлӕ ныр афтӕмӕй цӕуыс, уӕдӕ? Ф а р и з ӕ т. Уӕдӕ куыдӕй? Цы ма дӕ фӕнды, сыгъдӕг уӕлдӕфмӕ фӕбадтыстӕм, ӕндӕр? Хъасболат. Цы ма мӕ фӕнды... Мӕнӕн дӕ уынд йеттӕмӕ сыгъдӕг уӕлдӕф циу? Ӕз демӕ талынг скъӕты дӕр не схъыг уаин. Ф а р и з ӕ т. Нӕма мӕ федтай? Хъасболат. Уый уынд нӕу. Ф а р и з ӕ т. Омӕ, мӕм ӕрбакӕс ноджыдӕр. Хъасболат. Мауал мӕ мӕстӕй мар, кӕннод мын фыдуаг туг кӕй ис, уый зон. Ф а р п з ӕ т. Ӕз дӕр, лӕппуйӕ фыдуаг туг кӕмӕн ис, ахӕмты уарзын. (Фалӕрдӕм акастис.) Уӕртӕ чидӕр ӕрбацӕуы. Хӕрзӕхсӕв. Ӕз цӕуын. Сомизӕр фендзыстӕм. Хъасболат. Цу, фӕлӕ дӕ ныхас ма байрох кӕн. Ф а р и з ӕ т. Цӕй ныхас? Хъасболат. Дӕллагхъуырӕй уылынг дӕлдӕр. Ф а р и з ӕ т (худгӕйӕ). Хорз, хорз. Ацыди. Хъасболат иучысыл ӕнцад алӕууыд, стӕй ахъуыды кодта. Хъасболат. Аирвӕзтис та. Цон, ӕндӕра кӕдӕм ӕмӕ кӕмӕцӕуы. (Фӕаууон.) УШ-ӕмФӔЗЫНД А х м ӕ т ӕмӕ А м и н ӕ т. Ахмӕт Аминӕты къухыл хӕцгӕйӕ, ӕрбацӕуы. Аминӕт. Суадз мын мӕ къух, ахъуыды-ма кӕн, ам нӕ цуры: ничи ис ӕмӕ уымӕ гӕсгӕ нырма уӕлдай ми дӕ сӕрмӕ ма хӕсс. Ахмӕт (феуӕгъд кодта къух). Ныббар мын. Уарзондзинады цӕхӕр мӕ хуылфы ссыгъди. Зон, никуыма бавзӕрстон, ныр цы ӕвзарын, уымӕн йӕ дӕсӕм хай дӕр. А м и н ӕ т. Ӕцӕг зӕгъыс? А х м ӕ т. Уырнӕд дӕ. А м и н ӕ т. Уырны мӕ, фӕлӕ уӕддӕр ӕппындӕр никуы никӕй уарзтай? А х м ӕ т. Никуы... Никӕй... А м и н ӕ т. Уарзондзинад ӕнцон ссарӕн нӕу, Ахмӕт, чпзоны, мӕн дӕр уарзгӕ нӕ кӕныс ӕмӕ уый дӕхӕдӕг дӕр кӕд не ’мбарыс. А х м ӕ т. Цӕмӕн, цӕмӕн уый зӕгъыс, Аминӕт, цӕмӕн мын мӕ зӕрдӕйы судзинӕй хуынчъытӕ кӕныс? А м и н ӕ т. Хъыг дӕм ма кӕсӕд мӕ ныхас, ӕцӕг бындурон уарзынады адӕмӕй бирӕ не ’мбары, йӕ сыгъдӕг тӕфӕй искуы стӕм амондджынты йеттӕмӕ ничи цӕры, лӕг ӕмӕ ус фыдбонтӕй базӕронд вӕййынц, уарзондзинад циу, ӕнӕ уый бамбаргӕйӕ. Лӕппу ӕмӕ чызг уарзондзинады номӕй кӕрӕдзи фӕсайынц, уарзондзинад та сӕм ӕввахсдӕр нӕ вӕййы. Уый цӕмӕн? Нӕ фӕсивӕд чызгӕй, лӕппуйӕ уӕлдай нӕу, — лӕгӕн йӕхи нӕ уарзынц, лӕджыхъӕд не ’взарынц, нӕй сӕм ӕппындӕр удысгарындзипад. Уыдон кӕм нӕ уой, уым та уарзондзинадӕн дӕр цӕрӕн нӕй. Мах, чызджытӕ, уарзӕм лӕгӕн йӕ дарӕс, йӕ хӕдзары исбон ӕмӕ фӕллойг, уарзӕм пъалеттӕ, ӕрттиваг цӕппӕртӕ, лӕгӕн йӕ хорз куысты бынат, гуыбын дзаг кӕм уа. Уды стонгдзинад нӕ хъуыды кӕнӕм. Сымах, лӕппутӕ дӕр, афтӕ: уарзут сылгоймагӕн йӕ уд, йӕ зӕрдӕ' нӕ, фӕлӕ йӕ буар, йӕ буар рӕсугъд уӕд ӕмӕ дзы мидӕгӕй зӕрдӕ ӕппындӕр ма уӕд. Уды сыгъдӕгдзинад нӕ агурут. Ноджы уарзут хъӕздыг хӕдзары чызджыты. Нӕй, нӕй, уарзондзинад уыдоныл баст нӕу, уарзондзинад, чи йӕ сбара, уымӕи йӕ зӕрдӕйы сыгъдӕг кӕны, уый тыххӕй ӕмӕ иӕхӕдӕг дӕр сыгъдӕг у, фӕлӕ йӕ адӕм сӕ чъизи къӕхты бын кӕнынц. Тӕхуды, ӕмӕ ирон сылгоймагмӕ хӕстӕгдӕр куы ӕрцӕуид уарзондзинад! Куы йын бамбарид йӕ ад! А х м ӕ т. Мӕ зӕрдӕ мын цӕмӕн риссын кӕныс дӕ 'нӕууӕнчы ныхӕстӕй? Мӕ зӕрдӕ дын ӕгасӕй дӕр гом куы у, уӕд ма дзы дуар цӕмӕн агурыс? А м и н ӕ т. Кӕд бынтон гом нӕма у... А х м ӕ т. Цӕмӕн уый зӕгъыс, Аминӕт? Зон, ӕз дӕу сыгъдӕг уарзӕй кӕй уарзын, уый, ӕмӕ уыцы сыгъдӕг уарзты ӕгад ма кӕн.. А м и нӕт, Ӕмӕ уыцы бындурон уарзт цӕуыл баст у? А х м ӕ т. Цӕуыл? Цӕуыл, уый зондзынӕ ды дӕр. Дӕхӕдӕг мын куы загътай, уарзын дӕ ӕз дӕр, зӕгъгӕ. Зӕгъ мын ноджыдӕр: цы ссардтай ды мӕнмӕ? Мӕгуыр, пъалеттӕ мыл нӕй, ме ■‘мгӕрттӕй бирӕйӕ фӕсте баззадтӕн... А м и н ӕ т. Банцай, банцай, мауал дзур... А х м ӕ т. Ӕз зонын, дӕу уыди бирӕ курджытӕ, цӕуылнӕ дзы лскӕмӕн радтай дӕ зӕрдӕ? Цӕмӕн сӕ ӕгадӕй здӕхтай фӕстӕмӕ? А м и н ӕ т. Уый тыххӕй ӕмӕ мӕхи ӕгад нӕ кодтон. А х м'ӕ т. Адӕмы ӕхсӕн кадджын чи у, уымӕ ды ӕгад цӕмӕн уыдаис? А м и и ӕ т. Адӕмы ӕхсӕп кӕд кадджын у, уӕд уымӕн, ӕмӕ лдӕмӕн сӕ фылдӕр йӕхи хуызӕн сты, стӕй йӕм ноджыдӕр адӕмӕй лыстӕг ничи ӕркӕсы, никӕй хъӕуы. Лӕг йӕ цард кӕимӕ сбӕттынвӕнд кӕна, уымӕ хъуамӕ лыстӕг ӕркӕса. А х м ӕ т. Мӕнмӕ лыстӕг ӕркастӕ, уӕдӕ? А м н н ӕ т. Чизоны. А х м ӕ т. Гъемӕ мӕм цы ссардтай? А м и н ӕ т. Ныууадз уӕлдай ныхас. А х м ӕ т. Нӕ, уӕлдай ныхасӕй мӕм ницы ис. Уыдон иууылдӕр царды уынаффӕтӕ сты, уыцы уынаффӕтӕ та нӕ ныры хуызӕн никуыуал бахъӕудзысты. Цӕй, райдыдтай ӕмӕ фӕу дзырд. А м и н ӕ т. Ӕз ӕй райдыдтон, ды та йӕ кӕронмӕ ахӕццӕ кӕн. А х м ӕ т. Хорз, уӕдӕ, дзурын, лӕг та уӕддӕр лӕг у. А м и н ӕт. Фӕлӕуу, фӕлӕуу, афтӕ нӕ. Ӕз афтӕ нӕ райдыдтон. А х м ӕ т. Ӕмбарын дӕ, куыд тагьд мӕ фӕурӕдтай, дарддӕр мӕхӕдӕг дӕр ницыуал загътаин. Зӕгьон дын уӕдӕ, ӕз дӕу цӕмӕн бауарзтон, уый? А м и н ӕ т. Зӕгъ. А х м ӕ т. Цӕстмӕ ныхасы тыххӕй нӕу, фӕлӕ хӕрзконд, хӕрзуынд дӕ... А м и н ӕ т. Фӕлӕуу та, фӕлӕуу... А х м ӕ т. Мӕхӕдӕг дӕр лӕууын. Хӕрзконд, хӕрзуынд дӕ, фӕлӕ дын ӕз уыдон нӕ бауарзтон. А м и н ӕ т. Уӕдӕ? А х м ӕ т. Де ’гъдау. Ӕрмӕст рӕсугьддзинад нӕ бауарзын кӕндзӕни дыууӕ адӕймаджы кӕрӕдзийӕн. А м и нӕт. Уый ӕз дӕр ӕмбарын, фӕлӕ уӕддӕр уыцы ӕгьдау ды цы хоныс? А х м ӕ т. Ӕгайтма йӕ ӕмбарыс. Хъуамӕ уарзӕттӕн сӕ зӕрдӕты арӕзт иухуызон уа, кӕннод уыдон кӕрӕдзи никуы бамбардзысты. Сӕ сагъӕс, сӕ катай, сӕ царды нысан иу куы уой, уӕд сын сӕ уарзондзинады никӕцы царды фӕйлауӕнтӕ басӕтдзысты. Уыцы ӕгьдау кӕм нӕ уа, уым уарзондзинад дӕр никуы уыдзӕни, уый уыдзӕни фӕлывддзинад, гӕды ми, цъаммардзинад куы згегьон, уӕддӕр бирӕ нӕ фӕрӕдидзынӕн. Ӕз рагӕй кӕсын дӕумӕ, Аминӕт, рагӕй дӕ мӕ зӕрдӕйы ӕвӕрд ӕмӕ уынын, мӕнмӕ цы фӕндтӕ ис, уыдонӕй ды дӕр цух кӕй нӕ дӕ, цардмӕ ӕмӕ адӕмы мӕгуырадмӕ ӕз цы цӕстӕй кӕсын, уымӕй сӕм ды дӕр кӕй кӕсыс. Зонын, Аминӕт, ӕмӕ йӕ зон ды дӕр: уыцы сагьӕстӕ, царды ӕмбарындзинад, мах фидар хъадамантӕй иумӕ кӕй сбӕтдзысты, уый. Зон, ахӕм хъадамантӕн асӕттӕн кӕй нӕй, уый дӕр... Аминӕт. Ӕгъгьӕд у... Уӕ, мӕ зӕрдӕ, мӕ зӕрдӕ! Ды дӕ нырӕй фӕстӕмӕ мӕ зӕрдӕ, ды дӕ мӕ царды рухс, ды дӕ мӕ амонд. Ӕри дӕ къух. Кӕрӕдзимӕ сӕ къухтӕ радтой. Ӕмбӕрзӕн БАГЪӔРАТЫ СОЗЫР Ж№Я№ОЯЯ№№ОаЯ№ ЗӔРДИ* ДУАР Цы мын зӕгъдзыстут сымах? Фыдӕлты дзырд ӕцӕг у. Ӕркӕсут-ма, уӕ къодах Фыццаг цӕфӕй бӕрӕг у. Лӕвары бӕх дӕндагӕй Ма бафаут сымах дӕр. Ӕнахуыр лӕг къӕзаг у, Бахъӕуы йӕ сымах сӕр. Мӕ лӕвар уын зӕрди дуар — Ма йӕ уадзут афтӕмӕй. Цы цух разына мӕ зард, Уый фӕрӕз ис уӕхимӕ. 1908 азы мартъийы 1 бон. ♦ Зӕрдӕйы (дыг.). РӔСУГЪД Бар ӕй куы уаид— моймӕ фӕцӕуид. Рӕсугьд чызгайӕн йӕ фыд у зӕд. Конд у йӕ фӕндон, бӕллы ирӕдмӕ. Уастӕн, фесӕфа нӕ фӕсивӕд. /Л78 ам мапъийы 25 бо»КЪУЫТТЫ Ӕнӕвзаг у, ӕнӕвзаг, Ыскӕнынц ӕй сӕ куыстаг. Къуытты, къуытты, къӕзӕнӕг, карды комыл дӕ зӕнӕг. Чи сӕ домы йӕ дзырдӕй, — ранӕмынц ӕй ӕмбырдӕй. Мацы-иу дзур йӕ сӕрыл. Нӕ йӕ хъӕуы тӕригъӕд. Къуытты кӕд у — нӕ хохыл ӕвзӕгтӕ уый ӕруидзӕд. 1908 азы апрелы 1 бон. ■54 ЗӔРОНД ЛӔГ Иӕ урс сӕрыл йӕ лӕгуын худ. Нал дӕр уыны йӕ цӕстӕй. Зӕронд лӕгыл ды ма ныххуд! — нӕ фыдӕлтӕ фӕдзӕхстой. Дыс-ма хъӕуы йӕ къӕриты, — Сӕххӕст ын ис бызгъуыртӕй. Цы-ма хъӕуы сӕ зӕронды? Хъӕбӕр бузн у йӕ фырттӕй. Ӕрхастой йӕм сӕ лӕппутӕ ӕргъӕвст цӕргӕс кӕцӕйдӕр. Фӕсайдтой дзы уым зӕронды дӕлимонӕй хъӕбӕрдӕр — Баппӕрстой йӕм ӕй йӕ уатмӕ: «Дӕ удхӕссӕг ӕркуысси». Иӕ уды тасӕй фырдардмӕ йӕ хъӕрзын-хъӕр куы хъуысти. 1909 азы июны 3 бон. цъити Иӕ цилӕй рихи митӕй ӕсурси. Куы ’ртайы бонӕй, уӕд, кӕс, ныррухси. Цъӕх мигъ йӕ сӕрмӕ тымыгътӕ здухы. Иӕхи ныздухы ууыл цӕхгӕрмӕ. Иӕ фӕрстӕ фидар, — сӕ их ӕрттивы. Тӕфсы йӕ хуссар — йӕ дур ӕрзилы. Иӕ хйд йӕ фындзӕй — уырдыгмӕ уайы. Йӕ худӕй тайы — тӕдзы йӕ уӕхскӕй. Иӕ дон, цӕф арсау, хъӕргӕнгӕ лидзы. Ӕсхъиугӕ фатау, быдырмӕ тындзы. Низджынтӕн бадӕн цъитимӕ хӕстӕг. Зонынц ӕй адӕм, кӕй у сӕ хӕссӕг. Иӕ кӕмтты фиййау — нагл сжгьтӕ хизы. Иӕ зардагй, тохау, къӕдзжх нырризы. Цънти йын хъырнын уӕддӕр фӕразы. Йӕ дур Йӕ куыстаг,— бынмӕ йӕ ’руадзы. 1909 азы шолы № бон^. КУЫРИС ӔМӔ КЪӔЛМӔГ* Фӕдис цӕуы: цы фӕдис у? Куырисыл зынг фӕхӕсти. Къӕлмӕг кӕсы йӕ хъӕбысӕй, — ■ӕххуыс кӕны йӕ цӕстӕй. Ныр ӕй дары йӕ зӕрдыл дӕр; Куырис куы ’рцыд мӕлынмӕ, уӕд уый хӕцыд йӕ сины сӕр, — хъӕрӕй ныххудт кӕуынмӕ. Уымӕн йе ’рдӕг куы басыгьди — тыхсын байдыдта къӕлмӕг. Мах дӕр хынцы ӕрра дзырдӕй — цыдӕр фӕци йӕхӕдӕг: «Уымӕй-ма дӕстӕг фервӕзти, Къӕлмӕг бабын хӕрз сыгьдӕй». Ацу гьеныр ӕнӕмастӕй, Фӕнык фӕци дӕу фыдӕй. 1910 азы майы № бон. * Бӕтнен (дыг.). БАДӔГ ӔМӔ КУСӔГ Бадӕг уӕлдзарм кӕрцы хъал митӕ кӕны. Кусӕг йӕ бызгъуырты хъӕдсӕрты хӕты. Симынмӕ, зарынмӕ арӕхсгӕ — бадӕг. Ихӕны, уарынмӕ баззайы кусӕг. 1910 азы майы 25 бон.. во НӔ ЗЫМӔГ 'О, нӕ зымӕг, нӕ зымӕг, цы даргь ныцци дӕ дымӕг? Ӕнӕсцухӕй куы уарыс, Ӕнӕ тыллӕг, ӕнӕ суг — куынӕ уал кусы нӕ туг. Ихӕнӕй нӕ куы марыс. Дӕуӕй тӕрсы нӕ уалдзӕг, Кадджын нӕм у уый — уазӕг, цӕмӕннӕ нӕм ӕй уадзыс! Куы нын зоныс нӕ рӕстӕг, ды куы нӕ дӕ нӕ хӕссӕг — цӕмӕннӕ нӕ ныууадзыс? 1911 азы мартъийы 1 боя. ФАРН Доныфарсы фыццаг фынты мигъы бындзыг фӕзынди. Не скӕнӕг хуыцау мӕгуырты куы уӕгъд кӕны сӕ зынтӕй. Арвы хъӕртӕ фӕцыдысты, тыхджын их дзы ӕрцыди. Хоры хуымтӕ ныккалдысты, сӕ иӕмыг сӕ фӕхъуыди. Хӕхтӕ цъӕх цырен куы кӕнынц, хъӕд куы судзы сӕ тӕфӕй, — дуртӕ коммӕ куы нысхъиуынц, Ирӕф ниуы сӕ бынӕй. Зыр уӕлхохӕй чъыруӕзӕгмӕ цыренгӕнгӕ бацыди, ӕрцыди дуне ӕцӕгмӕ, иӕ фыдбылыз басыгъди. Нӕ фӕндаг ӕсси нӕхи бар, — иырмӕ дӕр нӕ куы хъуыди. О, ме ’мгар, ныззар мын фидар. ■Фарны рад нӕм ӕрцыди. 1911 азы мартъийы 24 бон. ЦЫ ЗӔГЪОН Тӕхуды искӕд мӕн дӕр Куы фӕцадаид дзырд-бон, уӕд фехъуыстаид мӕ хъӕр, 'мӕ загьтаин мӕ фӕндон. Уӕд уыдаид мӕ пыхс дзырд пыхс дзурӕгӕн зӕрды низ, фӕлӕ уӕд мӕнӕй ӕвыд, — фӕндон митӕ ныр кӕм ис? Зӕгьын: ныр ма цы зӕгьон? Мӕ дзырд ӕгой, ӕвӕстаг. Фӕлтау мӕ дзыхыл хӕцон. Хӕфсау мӕ хъуыр донӕй ’дзаг. 1911 азы апрели 6 бож. 72	с / тыхст Фестын сӕумӕ ӕнӕбары, низджын лӕгау фӕнӕтын. Нал фӕбыхсын мӕ хӕдзары, тыргъы къуымты фӕхӕтын. «Бадгӕйӕ та куы зайын», — Рараст вӕййын мӕ куыстмӕ. Ӕнӕ рӕвдзӕй фӕуайын, — Ничи кӕсы мӕ тыхстмӕ. Адӕм заргӕ фӕкусынц, Сӕ хъал дзырд у сӕ дарӕг. Мӕн мӕ цардмӕ фӕсурынц, Цыма ӕз дӕн сӕ марӕг. 1911 азы апрели 24 бон.. УАРЫН Ӕнӕвгьауӕй нал уарыс, Цӕссыгӕй нӕ ӕрӕхсыс. Нӕ хъалы дзырд куы хъусыс: «Цӕуыл кӕуыс, цы кӕныс?» Ницы зӕгъыс фӕндонӕй. Дӕ зӕрды уаг нӕ дӕттыс. Хъал лӕджы дзырд ӕргом у, йӕ зӕрдӕмӕ нӕ цӕуыс. 1911 азы апрелы 29 бон. ӔЛДАРДЖЫНТӔ Кӕдмӕ цӕрон ӕнӕ зӕххӕй, кӕд суыдзынӕн ӕнӕ ’лдар? Дӕ фыдгулмӕ фӕфыдӕх дӕ, — уӕд цин кӕны йӕ хӕдзар. Иӕ зӕххыл-иу куы фӕкусӕм, — фӕдӕтты йӕ ӕмбисыл. Хивастӕй дзы куы фӕисӕм, — нӕ ауӕрды йӕ уисыл. Куы бакусӕм нӕ тыллӕгыл, — йӕ ис бары тӕразӕй. Чи ныххуды дзӕгьындзӕгыл цъиу ӕскъӕфгӕ йӕ разӕй. Сӕ дзӕбӕхтӕ сын равзары, — йӕхи къух у йӕ тӕрхон. Иӕ уӕлдӕйттӕ нын баззайынц, Фӕзӕгъы нын хӕрзӕбон. Чи дӕ фӕуа, уый ӕрласгӕ бафиддзынӕ дӕ хъалон. Цӕйаг ма у нӕ минас та? Рафӕзмы нӕ нӕ халон. Бӕргӕ дзурӕм нӕ хабӕрттӕ, бӕргӕ тыхсӕм нӕ низӕй, фын уынгӕ дӕр ма уыимӕ бӕргӕ хӕцӕм хъӕбысӕй. Бӕргӕ кусӕм, фӕл’ не 'лдарӕн цы фидар у йӕ сӕрбос. Сӕнтыстыстӕм хъизӕмарӕн. Ӕнхъӕлы нӕ йӕ саувос. 1911 азы сентябри 24 бон. ФӔНД Ӕнӕ мастӕй фӕрнӕй бад. Дзырды барӕн дын ис рад. Хӕрынмӕ дын кӕрдзын, цӕхх. Сӕ бӕркады куыстмӕ здӕх. Лӕджы зӕрдӕхудтӕй тӕрс. Куы дӕм хъуса, гьеуӕд фӕрс.. Куы дӕ 'фхӕра, уӕд фӕбыхс. Куы дыл тайа, — ма у пыхс. Куы дӕ фарстӕуа, уӕд дзур. Куы дӕ райстӕуа, уӕд кур. Куы лӕвӕрдӕуа, уӕд ис. Куы дӕ надӕуа, уӕд лида. 1913 ааы декабры 2 бони МӔТЪӔЛ — Мӕ уарзон лӕг, мӕ бӕстаг! Цӕмӕн бадыс мӕтьӕлӕй, цӕмӕн лӕууы дӕ куыстаг ӕнӕфснайдӕй, дзӕгъӕлӕй? — Цӕмӕн бадон фырцинӕй? Мӕтъӕл ф'ӕци мӕгуыр лӕг! Куы райгуырдтӕн фыдхъуынӕй, нӕ цагътой уӕд дзӕнгӕрӕг. Цы диссаг у, нӕ кусын. Рӕстыл надӕн нӕ быхсын. Ӕвзӕр дзырдӕй, ӕлгъыстӕй мӕ сау зӕрдӕ фӕрысти. 1913 азы декабри 10 бон. ЦЫ ЙӔ ХУЫНДӔУА Ӕз ӕй хонын къӕдзӕвзаг, уӕд ын мӕнӕй хӕдойнаг. Дзыхӕй зӕгьы: <Мӕ зӕрдиаг», — зӕгьгӕ ӕндӕгьд йӕ дӕндаг. йӕхи хӕссы йӕ сыхӕй. Хай йын вӕййы сӕ фынгӕй. Сыхӕн кусы фыд рыныл, былтӕй тъизы сӕ зыныл. Бирӕгъ зилы фыдхӕргӕ. уый дӕр зилы фыдгӕнгӕ. Иӕ сӕр хойы йӕ къухӕй, зӕххӕн-иу тъӕпп йӕ къахӕй. 1913 ааы декабри 12 бон.. ХЪАРӔГ Мӕ бон бакӕла, цӕмӕн ма цӕрын. Мӕ уарзон лӕджы куынӕ уал уынын. Мӕ сывӕллӕтты кӕмӕн фӕхӕссон, Нӕ фӕхӕсгӕ сӕ цӕмӕй ысхӕссон? Цӕмӕн фӕцух дӕн мӕ уарзон лӕгӕй? Кӕм ма уыдзӕни мӕнӕй мӕгуырдӕр? Фыдбойнаг фӕуон, мӕ цӕстысыгӕй Ӕнӕхай кӕд у йӕ цыртдзӕвӕн дӕр. Бӕргӕ байрайын фыны йӕ уындӕй, Бӕргӕ айсафын мӕ бирӕ зынтӕ. Куы йӕ ’рцагурын, ӕрыхъал уӕвгӕ, — Куынӕ уромын мӕ цӕстысыгтӕ. 1913 азы декабры 18 бон. ХӔРӔДЖЫ ДЫМӔГ «Мӕгуыр лӕгӕн йӕ тӕнӕй бирӕгь кӕсы», — фӕзӕгъӕм. Куы фӕхъӕрзы нӕ цӕфӕй — худынмӕ йыл ӕвдӕлӕм. Ӕрцӕуы дын йӕ куыстӕй цӕф арынмӕ йӕ фӕрстӕн. Ныффӕлмӕцы фӕстагмӕ. Цӕй уӕрдон ис ӕххуырстӕн? Йӕ разӕй дӕр ӕндӕр лӕг йӕ хӕрӕгыл гъӕй кӕны. Нӕй, нал цӕуы йӕ хӕрӕг, йӕ уаргьы уӕзӕй нӕты. Йӕ фӕндагӕй фӕчиудта ӕмӕ цъыфы нынныхсти. Нӕ фӕллад лӕг ӕрхӕццӕ — нӕ фӕлыгъди ӕххуысӕй. Фӕстейӕ ӕмӕ разӕй ныххӕцынц ыл дыууӕйӕ. Ӕнамонд у мӕгуыр лӕг — ӕстыдта йын йӕ дымӕг. Ныккуыдта йын зӕрдбынӕй: «Рамардтон дын дӕ хӕрӕг!» Уый дӕр дын ыл мӕстджынӕй ӕрӕвзӕрста йӕ лӕдзӕг. 1914 азы январи 24 бон. ЧЫНДЗӔН Фӕдзӕгъӕл дӕ сывӕллонӕй, рахицӕн дӕ дӕ мадӕй; дӕ уд бӕзгӕ, рӕсугъд уӕвгӕ, куы сыстыр дӕ ӕгадӕй. Ӕнахъомӕй чындзы цӕуыс, цард агурыс дӕ рӕстӕй, фӕлӕ уынӕм, кӕугӕ кӕныс — хъӕстаг ма дӕ дӕ рӕвдзӕй. Ӕвӕццӕгӕн, дӕ ниййарӕг ӕрлӕууыдис дӕ зӕрдыл, — дӕ цӕстӕй йын хӕрзӕггурӕг цы ӕрвитыс ӕфсӕнттыл. 1914 азы феврали 5 бон. ЦӔМӔИ КЪУЫРМА ДӔН Зӕгъын, нӕ дӕн хъусӕй къуырма,. нӕ дӕн къуырма сӕрӕй дӕр. Хонут-иу мӕ хъулон уыры, фехъусын ӕй дӕуӕй дӕр. Мӕ хъус хӕссы уый мӕ сӕрмӕ, сӕр ӕй дӕтты зӕрдӕмӕ. Зӕрдӕ йӕ ’рвиты игӕрмӕ — уӕ дзырд сӕфы дӕлӕмӕ. Зӕгъын, дзурын цы пайда у, фӕлтау хӕцон мӕ дзыхыл. Зын у цӕрын ӕнӕ 'мбалӕй, нӕй фӕхӕцӕг мӕгуырыл. Зӕгьын, нӕ дӕн хъусӕй къуырма» нӕ дӕн къуырма сӕрӕй дӕр. Мӕ ном хуыйны хъулон уыры, фехъусын ӕй дӕуӕй дӕр. 1914 азы сентябри 1 бон.. МӔСЫГ (Фыдӕлты цардӕй) Дымы, хъызы нӕ сау хохы. Мӕсыг хъӕрзы йӕ фарсӕй. Лӕгӕн йӕ гӕрзтӕ йӕ къухы, Ифтыгъд ысты ӕгасӕй. Нӕ лӕг зынтӕй ӕрзӕрондис, Сӕрӕй, цӕстӕй фӕлгӕсы, Ӕрвиты цард ӕнамондӕй, Кӕсы, цӕстӕй фӕлмӕцы. Бынӕй, хӕдзары бинонтӕ — Тӕрсы-иу сын хӕссынӕй. Сыдӕй ниуынц сывӕллӕттӕ, Сӕ иу хуыссы рынчынӕй. Зынӕн быхсы сӕ ниййарӕг, Кӕуы, фӕздӕг лӕмары. Зӕгъы: «цӕттӕ уӕ физонӕг», — Фыд сын мисхалгай уары. 1914 азы сентябри 12 бон. КЪӔРНЫХЫ УС (Хъарӕг) Мӕ бон бакӕла, мӕ ниййарджытӕй дзӕгьӕл куы баззадтӕн. Мӕ хъал ӕфсымӕр, дӕ удисыныл цырагьдарӕг к’ уадтӕн. Цӕмӕн ма цӕрын, ӕгадӕй цӕргӕ, цӕмӕн ма фӕразын. Цы хъӕбӕр зын у, хӕдзарӕй цӕугӕ, ахӕм мард ныууадзын. Мӕ бинонты цагъд мӕ цӕстӕй уынгӕ, сӕ быныл куы ниудтон. Рӕузӕрдӕ чызгау, цард ӕссарынмӕ цӕмӕн мӕ ныфс хастон. Фыдбойнаг фӕуа, мӕнгтӕ чи дзырдта: .«Нал радавдзӕнис, нӕй». Фыдӕнхъӕл фӕуон, куы ницы йӕм ис сӕ фыдӕлты фарнӕй. Тӕхуды ӕмӕ хид калгӕ куыстӕй нӕхи куы хӕссиккам. Нӕ сывӕллӕтты нӕ фӕдыл хонгӕ, куы нӕ сын тӕрсиккам. Фӕл’ йе сӕфты куыст зоны ӕмӕ йӕ куы нӕ уал ныууадздзӕн. Куыстмӕ бӕллӕг та зӕрдӕ у ’мӕ йӕ хъӕбӕр тагьд куы сгьӕлдзӕн. 1914 азы ноябры 29 бон. М КУЫВДГӔНДЖЫТӔН Куы базыдтон хъӕбӕр раджы мӕ иунӕг, уӕд ма мӕм ныр цӕмӕ дзуры уӕ хонӕг? Ныууадзут мӕ, уӕ куывдмӕ дӕр нӕ цӕуын, уӕ минасы зӕрдӕхъӕлдзӕг нӕ фӕуын. Уӕ астӕу мын ӕсарӕх и ӕнӕ фын, уӕ карз дзырдӕй фынӕйӕ дӕр ӕстъӕлфын. Нуазут уӕдӕ, мӕ хуызӕн дзы нӕ хъӕуы; ӕнамондӕй уӕ хъазар лӕг нӕ мӕлы. Куы фӕхӕрын ӕз хибарӕй мӕ кӕрдзын, нӕ мын вӕййы, иунӕг уӕвгӕ, афтӕ зыв. Куы фӕлидзын, дарддӕр хаугӕ, уӕ цардӕй, фылдӕр уарзын уӕд алкӕйдӕр ӕз дардӕй. Фӕл’ дунейыл зын цӕрӕн у иунӕгӕн. Хаттӕй-хатт-иу сӕмбал вӕййы бирӕгьӕв. Ницы зонын, зӕрды низӕн нӕ зӕгъын, — расты сафӕг, мӕнгӕвдисӕн нӕ лӕууын. Ницы зонын, нӕуарзон уын цӕмӕн дӕн: хуыздӕр фӕндаг дӕр кӕм ссарон мӕ фӕндӕн. Бузныг нӕ дӕн мӕ ниййарӕг — мӕ мадӕй. Цӕмӕн ардта йӕ лӕппуйы ӕгадӕй? Цӕмӕн хӕтын бӕгъӕмвадӕй, бӕгьнӕгӕй, цӕмӕн цӕрын ӕскьуыддзагӕй, иунӕгӕй? Ныууадзут мӕ, уӕ куывдмӕ дӕр нӕ цӕуын, — уа* минасы ӕнӕфхӕрдӕй нӕ фӕуын. 1914 азы двкабры 14 бон. МӔ ЗӔРДӔ Мӕ зӕрдӕ, мӕ зӕрдӕ! Цӕваг мын цӕмӕн дӕ, уый-ма мын зӕгъ. Зонын, куыд дзӕгьӕл дӕ — цардӕн куыд лымӕн дӕ. «Кардӕн, дам, сӕгь». Ныууадз-ма дӕ зынтӕ, тӕразыл барынтӕ искӕд уӕзӕй. 'Рӕхгӕн дӕ куырдадз, дуар дӕр ыл нындадз тугӕй, рондзӕй. Цӕмӕн мын дӕ риссаг? Ныууадз-ма дӕ фӕндтӕ, курын дӕуӕй. Нӕ цардӕн йӕ фыдӕх куы райсдзӕн нӕхи зӕхх, — лидзӕм хъӕуӕй. 1914 азы декабри 25 бон. ■ЦӔРГӔСТӔ Ныфсджын Нартӕн ныррызтысты сӕ обӕуттӕ, дымы та сӕм сӕ уарзон Аллай-дымгӕ. Ратахтысты обӕутты къуымтӕй цӕргӕстӕ — рамбырд ӕсты хъазуатӕй ӕсхӕцынмӕ. Гъӕй-гъӕй, мардзӕ, цъӕх цухъхъаты нӕ лӕппутӕ, не 'фсымӕртӕ, Ос-Бӕгъатыры фырттӕ. Нӕртон арцӕй куыд фӕхӕцут, куыд, мӕ хуртӕ, — алы хатт дӕр кады сӕрвӕлтау мӕлгӕ. Хъӕддаг къорд уын уе 'рбахӕццӕмӕ куы бӕллынц — уе 'мхуызӕттӕ, уӕ фаззон ӕфсымӕртӕ. Зонут, сӕ туг тӕккӕхсидгӕйӕ куы мӕлынц. Зонут сын сӕ хъазуаты нӕртон хъӕртӕ. Уе ’мтуг гуырдзиаг, къорды хицау, раст уӕ фыдау Уе ’гас дӕр йӕ фыртты бӕрц уарзы, уӕвгӕ, 'Сарӕхсынӕй уыл йӕ зӕрдӕ дары фидар, — Бӕззиккат ын, уӕ нӕртон туг ӕхсидгӕ. 1916 азы ноябри 5 бон. ЛИДЗӔДЖЫ ЗАРӔГ Кӕс-ма, дзацци, дӕ лӕппумӕ,. искӕй номӕй чи хӕты. Фенцон ӕнхъӕл бонӕй-бонмӕ зындӕр зынтӕй чи нӕты. Алкӕмӕн дӕр ныллӕг дзургӕ, зӕрдӕ рисгӕ чи цӕры. Бастонг уӕвгӕй, дзул нӕ аргӕ, кӕд-фӕнды дӕр чи хӕры. Куы нӕ хъуыстон дӕ ныхасмӕ, зӕрдӕвӕндыл куы цыдтӕн. Бӕллын ныр та дӕ фенынмӕ. Нырмӕ дӕр дӕ куы хъуыдтӕн. Уӕууай, мӕ бон, дӕ уӕззау рис! Иунӕг ӕз ма дын куы дӕн. Мӕнӕй дӕ ныфс куынӕ уал ис, раджы куы фӕдзӕгъӕл дӕн. 1916 азы ноябри 25 бон ЧЫРЫСТОНХЪӔУ Зӕрондӕй нын нӕуӕг бонтӕ куыд ӕрцыди ӕнӕнхъӕлгӕ, нӕ хъалы уый нӕ уыдзӕни, — ӕвӕццӕгӕн, нӕ фын у. Афтӕ дзургӕ нӕ зӕрӕдтӕ ӕмбырдгӕнгӕ нӕ хъӕууынгты, ныццин кӕнынц, иунӕг дӕр сӕ куынал мӕлы ӕрхуымӕй. Сӕ астӕу сын лӕппудӕр лӕг чысыл зонгӕ куыд ӕсбӕззыд, тыхтонӕгау ӕрдӕгдзӕфтӕй ист лӕгты фыст фӕкӕсы. Ӕнӕ ’лдар лӕг зӕрдӕхъӕлдзӕг, нӕ дзых-бӕттӕн сыхалгӕйӕ — нӕ Урсдоны 'ппӕрст ӕрцӕугӕ, дардӕй-дарддӕр фӕлӕсы. Сӕ хисдӕр сын кӕугӕ-дзургӕ зӕрд’уынгӕгӕй, ӕнадзалӕй рӕстдзинадыл чи фӕмарди, уыдон нӕмттӕ куы мысы. Нӕ ист лӕгтӕ нӕ паддзахы куы фӕсырдтой сӕ мадзалӕй — афтӕ дзургӕ, нӕ лӕхъуӕнтӕн сӕ ура-хъӕр куы хъуысы. Нӕ чызджытӕ сӕ фӕндыртӕй ӕсхъиугӕ цагъд ӕснывӕндынц; Нӕ хицӕуттӕй цауд чи уыди, — бӕздзысты нын хуыгӕстӕн. Нӕ устытӕ фӕсаууӕттӕй кӕрӕдзимӕ куы ныдздзурынц: <Цы дзурынц уый, цы диссаг у, куыд хабар у нӕ бӕстӕн?» Нӕ паддзахӕн нӕ ист лӕгтӕ ныммур кодтой йӕ дӕндӕгтӕ, жлдардзинад, гӕртамхортӕй фервӕздзӕнис Уӕрӕсе. Сӕ фырцинӕй нӕ хъӕубӕстӕ ӕд сылыстӕг, ӕд нӕлыстӕг ■сывӕллонӕй хӕрз зӕрондмӕ куы ныхъуырынц кӕрӕдзи. 1917 азы мартъийы 10 бон. КЪОСТАЙЫ МЫСГӔИӔ Хорзӕн гуырд лӕг, бӕстӕ уарзгӕ, Нӕ фӕмӕлы ӕвзӕрау. Ӕвӕццӕгӕн, хъизӕмарӕй рӕхджы мӕлын хуыздӕр у. 'Ныр дӕр ма нын куы цардаид — бӕргӕ нӕ хъуыди йӕ сӕр. Уӕд абон махмӕ хъуыстаид нӕ бӕрзонд хӕхтӕй йӕ хъӕр. Йӕ фыдӕбон йӕ уарзонтӕн хӕлар фӕци сӕ фӕндон. йӕ мысгӕйӕ нӕ мӕгуыртӕн ӕсаккаг ис цӕрӕнбон. Йӕ мысгӕйӕ зӕрдӕрайгӕ цард аразӕм лӕгдыхӕй. Нӕ фӕлмӕн дзых зӕрды дуар у, йӕ мысӕн у нӕ дзыхӕй. 1917 азы мартъийы 11 бон. УАЛДЗӔГ Иунӕг дӕр нӕ быхста зымӕгон ихӕн, мӕгуыр лӕг нӕ калдта йӕ бызгьуыртӕ, — фӕзынди нӕ уалдзӕг дунеты нывӕн, йӕ фарнӕй ныххудтысты дунетӕ. Кӕй ма хъӕуыпц гъеныр уӕззау кӕрцытӕ, — нӕ хуымон ӕскафы уӕгъд куырӕты. Донӕй скъуыдтӕ кӕнынц фидар адгуытӕ, сӕ митдон ма уайы сӕ цӕгӕтты. Сӕ хуссарӕй фиййау бӕласы бынӕй йӕ хӕтӕлӕй сцӕгъды дзуг фыстыл. Ныр алчидӕр фервӕзт зындоны зынӕй — ӕрӕнцади дзӕнӕт нӕ буц бӕстыл. Ӕвзистау ӕрттивы нӕртон дзӕгӕрӕг, — ныззарынц дыргьдоны бирӕ мӕргътӕ. Мидбылхудгӕ дзуры мӕтъӕлзӕрдӕ лӕг: — Нӕ уалдзӕг, нӕ уалдзӕг, цы дзӕбӕх дӕ! 1917 азы апрели 1 бон~ ЗӔРВАТЫЧЧЫТӔ Зӕрватыччытӕ ’ртахтысты зӕрдӕрухсӕй нӕ бӕстӕм дӕр, фӕзарыдысты булӕмӕргъӕй рӕсугъддӕр. Фӕхъуыстон сын сӕ зарынмӕ — мӕ хъустӕм уӕд фӕмӕсты дӕн — сӕ дзырдтӕ сын нӕ рацахста мӕ буц сӕр. Нӕ рагуалдзӕг ӕрхӕсджытӕн кӕй бӕззыдысты се 'гъдӕуттӕ, бӕрӕг уыд уый ӕнӕ уый дӕр мӕ зӕрдӕйӕн, мӕ зондӕн. Куы зыдтаин се ’рдыгонау, куы 'мбӕрстаин сӕ ныхӕстӕ — мӕ раст ӕмбис ӕрхастаин нывондӕн. 1917 азы июны 14 бон. СӔРД Хоры тӕфӕй лӕгьз быдырты фосы хизӕн фӕфылдӕр, фосы къордтӕ бон-изӕрмӕ доны бадынц бӕлвырдӕй. Хъӕды хуылфы бындзы хӕстӕй хъӕддзауы гал ӕстъӕлфы, хъаймӕтджын лӕг йе 'фхӕлд къухӕй тарст галы рагъ ӕрсӕрфы. Угӕрдӕны, арф кӕрдӕджы зиууӕтгы хъӕр куы хъуысы, сатӕджы сын тъӕпӕнӕджы хоры къуымӕл ӕнтысы. Иннӕрдыгӕй мӕнӕуты дӕр нал ӕфсӕдынц кӕрдынӕй. Ӕллӕх, ӕллӕх, се ’хсырфы хъӕр ӕнтӕфы дӕр тыхджынӕй. Бӕлӕтгы къорд сӕ мӕкъуылтӕм куы 'ртӕхынц, куы, пӕр-пӕрӕй, — сӕ рамбӕлдӕй сырх мӕнӕутӕ нызгъӕлынц-иу гӕр-гӕрӕй. 1917 азы июны 21 бон. УӔРӔЙДӔ ЗАРГӔЙӔ Уалдзыгон фиййау нын сыгъзӕрин цы феста, уӕрӕйдӕ заргӕ. Не скӕнӕг хуыцау нӕ цӕмӕн ӕсфӕлдыста уӕлгьӕдӕй мардӕй. Сау хъӕды бирӕгьтӕн сӕ рӕйынмӕ хъусын куы нал фӕразӕм. Адӕмты унӕрмӕ нӕ сӕр сӕрхъуагӕй, цӕмӕн сӕ уадзӕм? Фезмӕл-ма, кусӕг лӕг, ӕхцинӕй1 дын хинст2 куыстӕй ӕруайгӕ. Фесӕф, тӕрсаг цыдӕр, кӕрдзынӕй дын хист кӕрдзынӕй дын хист уа, 1917 азы августы 20 бон. > Ӕхцин — уӕливых-исты. 2 Хинст — цӕл, минас. КУЫВД Мӕгуырты Уастырджы, дӕ хорз ахъаз бакӕн, <. не сфӕлдисӕгӕй дӕ уый курӕг кӕнын. Мӕгуырзӕрдӕ лӕджы ӕнамонд ды ма скӕн — йе стонг сабиты йып ды ма суадз кӕуын. Нӕ талыпг фыд-къуымтӕм арфӕмӕ ӕртӕхгӕ, зындоны цӕрджыты рауадз нӕ хохӕй. Не 'лдӕртты фӕндон нӕ адзалмӕ пӕ тӕргӕ, хуымгӕнджыты фыртты ды бафсад зӕххӕй. 1917 азы августы 21 бон. НӔ ФӔЗЗӔГ Уӕууай, уӕууай, нӕ фӕззӕг, кун дын фестӕм кӕуинаг. . Дзырдтаг фӕци нӕ тыллӕг, нӕ фос фӕци хӕлӕйфаг. Фыдбон хӕссыс дӕ разӕй, уарын, кӕуын фӕразыс. Фыдӕн кӕуын йӕ хос у — уымӕй дӕ пырх ыскалыс. Махӕн не 'фцӕгыл ӕцӕг цӕрын нӕ бон куы нал у. Иу ын куы нӕу сӕрӕн лӕг, фыд-фын уынӕм нӕ хъалӕй. Уӕууӕй, уӕууӕй, нӕ фӕззӕг, — ды дӕр кӕуыс хӕкъуырццӕй. Сӕфынц нӕ фос, нӕ тыллӕг — зин сӕ дымы йӕ куынцӕй. Мах дӕр ниуӕм ӕстонгӕй. Тарст лӕг зынӕн фӕразон. Ниугӕ, нӕ фыд, нӕ тугӕй фидӕм зинтӕн сӕ хъалон. 1917 азы сентябри 6 бон. МА МӔ ХЪАСТ КӔН’ Бӕргӕ дӕн кавказаг, фӕл’ нӕ дӕн ахъаззаг,— цӕй, ма мӕ хъаст кӕн. Зӕгъын дын фӕразын, зын мын вӕййы нуазын сӕн, къахеттаг сӕн. Нӕ зарын, нӕ кафын, зын мын у ӕййафын Цырд гӕппгӕнӕджы. Зӕронд дӕн, нӕ бӕззын, мӕ митӕй нӕ фӕзмын нӕ зӕронд лӕджы. Мӕ уалдзӕг кӕрдӕгджын,. мӕ фӕззӕг тыллӕгджын цӕмӕннӕ фесты? Быхсгӕйӕ фырӕстонг, нал кусы мӕ сырх туг ахӕм сагъӕсты. Бӕргӕ дӕн дыгурон, фӕл’ мӕ туг мӕ фӕндон куы нал ӕзмӕлы. Ныууадз мӕ, уый курын, ӕз райын нӕ зонын, нӕ мӕ ӕвдӕлы. 1917 азы декабры 4 бон;. М ӔРЫДОНЫ ТӔРХОНДОНЫ Зылдӕй бадынц, ба, дӕс лӕджы, сӕ ахӕстыты куы фӕрсынц. Алчи уарзы йӕ хӕстӕджы, — фӕрсласонтӕ сын куы кӕнынц. Тӕрхон кӕнынц: «Удхор зинтӕ бафидӕнт сӕ дыгай минтӕ!» Алчи йӕ хӕс рафиды ’мӕ ф’аууон вӕййы лӕбурынмӕ. Фыдлӕг буц у сӕ тӕрхонӕй, ратты-иу сын йӕ уӕлдӕйттӕ, — уайы цӕрдӕг, ӕвӕсмонӕй, ракӕнынмӕ йӕ фыдвӕндтӕ. Зылдӕй бадынц, ба, дӕс лӕджы ӕмӕ се 'хцатӕ куы уарынц. Алчи уарзы йӕ хӕстӕджы — фӕндарастыл сын фӕкувынц,. 1918 азы сентябры 15 бон. ӔРВДЗАВД ХЪӔУ Нӕ бӕстӕйыл ӕрӕнцади фырахуыр лӕг. Ӕрвыст нӕм уыд цыдӕр хабар зӕгъынмӕ. «Ӕрцӕут нӕм! — ныхъхъӕр кодта нӕ фидиуӕг. — Ӕртымбыл ут нӕ дзыуарӕн йӕ бынмӕ. Нӕма федтам хабарӕй дӕр нӕ ахӕм загъд, цы диссӕгтӕ, цы хабӕрттӕ фӕдзырдта. Иӕ хъӕлӕсӕй йӕ дзырдтимӕ цы сой фӕтагьд, Ӕнӕмӕнгӕй дзӕвгар фиутӕ ӕууылдта. Куыд нын дзырдта, куы, арвдзӕфӕй куыд ӕмбӕхсӕм, ӕрвгӕрӕтты цы сау тыхтӕ фӕзарынц. Ӕрвдзӕф мӕрдты цӕсты сыгӕй куыннӕ ӕхсӕм, уӕд Елятӕ фыд ӕртахӕй фӕуарынц. Ныллӕг кувгӕ уӕ хъӕубӕстыл ӕрзилдзыстут, сӕрӕй кувгӕ, уӕд афтӕмӕй куывдӕуы. Цоппай заргӕ ӕлдары зард ныккӕндзыстут, сӕрӕй кувгӕ, уӕд афтӕмӕй куывдӕуы. 1917 аз, 30 декабрь. КЕРМЕН Дӕ тохы хъӕр бирӕ бонты нӕ сау хӕхты ӕрцӕуы.' Йӕ зарӕг лӕг дзы йе знӕгты ӕвӕлмӕцгӕ ӕфхӕры. Фавцӕуӕм уал дӕ фӕндагыл, сӕйгӕ уӕвгӕ дӕ низӕй,зӕххы хайыл, фӕндон цардыл фӕхӕцынмӕ хъӕбысӕй. Дӕ тырыса — нӕртон ӕхсар, ныфсы кой нӕ, уадз, хъуысӕд; нӕ сӕрибар, нӕ сӕрибар — хъазуатавй нын ӕрцӕуӕд. 1918 азы январи 7 бон. НӔ КУСӔГ ЛӔГ Мӕнг тауыстӕй ’мӕ дзыхӕй надӕй дӕ мӕнкъя сау зонд ныффӕллади. Цӕмӕн фӕхъусыс сӕ дзурынмӕ, — афон дын куы у лӕбурынмӕ. Куы-иу дӕ мардтой хъизӕмарӕй куы ныхъхъӕцыдтӕ нӕ сӕнарӕй. Цӕмӕн ма хӕссыс ды ахӕм уӕз? Дӕ ныфсы фӕрцы тагъд раирвӕз! <Цы фӕдӕн-фӕдӕн», — лӕг фервӕзти <Куыд уон, цы уон»-ы сӕр фесӕфти. Цӕмӕн нӕ фестыс зӕрдӕсастӕй, акуы та нын зайыс сӕрӕй бастӕй. 1918 азм январи 30 бон. КӔУӔГ гКуыд нӕ кӕуон, кӕуинӕгтӕ 'бирӕ куы ис нӕ зӕххыл. Иугуырӕй дӕр сӕ зын бонтӕ куы фӕлӕууынц мӕ зӕрдыл. Ахӕм низӕй зӕрдӕ цӕвгӕ, — уӕд йӕ хос та кӕуын у. 'Фыдӕфхӕрд лӕг ӕнӕ скӕугӕ, фӕтъӕпп уаид ӕрхуымӕй. Кӕуын хъӕуы! Ныры дуджы кӕуыл нӕм нӕй кӕуӕн бон? Дӕмӕн мӕцы йӕхи туджы, сыджыт хӕргӕ, нӕ хуымон? 1918 азы феврали 4 бон. 1Ю гоппоиты къорд Гоппойтӕ та дын искӕй фӕллойӕ куы райдыдтой ныр сӕхи ӕфсадын. Мӕгуырты фосыл нӕ марды номӕй куы байдыдтой, куы, ӕргом ныззарын. Мӕстзӕрдӕ Кьоста, ӕгас ма к* уаис — дӕ ном исын сӕ нӕ бауагьтаис. Се 'мбисӕндты кой мыггагмӕ диссаг — фестадысты та нӕ хоры мусаг. 1918 азы февралы 10 бон,. ӔРӔГЗЫМӔДЖЫ Нӕ хъызт зымӕг хъизӕмары, ӕдзухӕй ныл уаргӕ-уарын мауал хъӕр кӕн дӕ уадӕй. Ӕнхъӕлцау лӕг нӕ фӕллайы, фӕл’ йе 'нхъӕл ӕй куы фӕсайы, — фӕцӕймӕлы фӕлладӕй. Нӕ хъызт зымӕг, нӕ тыхст зымӕг! Ныууадз-ма нӕ дӕ хорзӕхӕй, рауадз-ма нӕ цӕй хуыммӕ. Нӕ мулкджын лӕг, нӕ зӕхджын лӕг, ма нӕ сур, ма, дӕ хорз зӕххӕй, иӕ дын комӕм, тӕвд хурмӕ. Нӕ хъызт зымӕг! Ныббыхстам дын, ныр абоны дӕ фатӕхст дӕ, ӕмгъуыд дын ис рӕтыгъдмӕ. Нӕ зӕхджын лӕг! Фӕфыстам дын, хидкалгӕ куыстӕй сау хӕстӕ — мауал бабӕлл нӕ фыдмӕ. 1918 азы феврали 13 бон. КЕРМЕНЫ КЪОРД Нӕ кусӕг лӕг, цы нын фӕдӕ? Ӕрыхъал у, куы сӕфыс, — бахъуаджы бон куы никӕд дӕ ӕнӕ хъару, ӕнӕныфс. Цӕмӕннӕ ӕстыс нӕ хъӕрмӕ? Бахъӕудзӕ нӕ ӕрдхордӕн, цӕмӕннӕ хӕссыс дӕ сӕрмӕ ӕсӕмбал уай нӕ къордӕн? Куы нӕ вӕййыс, куы, ӕнӕхсар, цӕмӕн комыс ӕфхӕрын? Хъаруджын уӕвгӕ, дӕ рухс бар цӕмӕн уадзыс ныхъуырын? Бафӕраз хъазуат хӕстхъомӕй, бӕх нӕ уӕвгӕ, фистӕгӕй,— ма ныууадзай дӕ цот гомӕй, кӕуинагӕй, кусӕгӕй. 1918 азы апрелы 2 бон. «06 ДЗЫУАРЫ .Дзуры сауджын диакъонмӕ: «Мауал ма цӕгъд дӕ дзӕнгӕрӕг, нал ис цӕуӕг бакувынмӕ, макуы фӕуӕнт ӕнӕзмӕлӕг.» Байтом дыуар уаз дзыуарӕн, иунӕг ус дзы фӕзынд, бецау; нал ис цырагь, — нысайнагӕн балӕвӕрдта ӕвзист ӕхца. Кувы сауджын, — аргъауӕгыл паддзахы ном ысрӕдыдӕй. Диакъон та йӕ сауджыныл :худы, мӕгуыр, къӕмдзӕстыгӕй. Кувгӕ дзуры уӕд уыц’ ус дӕр: «Адзӕбӕх уӕд нӕ сӕйгӕ лӕг.» Кувгӕ дзуры нӕ сауджын дӕр: -«Адзӕбӕх уӕд, адзӕбӕх уӕд.» 1918 аз, 2 май. НӔ ФӔСИВӔДӔН О, нӕ фӕсивӕд, уӕ уаргъ сымах систат, ныр ма бауадзут уӕхи нынныхсын. Бартӕ байстат, фӕлӕ уаргъ ныр куыд хӕссат? Уаргъ ӕстыр уаргъ у, зын у йӕ хӕссын. Иумӕ ӕсбастат уӕ хъару, уӕ фӕндтӕ, тарст хъалтӕ ризынц уӕ иунӕг уындӕй, Абон уӕм агурынц къухбакӕнӕнтӕ, хъалтӕ кусынмӕ цӕттӕ сты зондӕй. Тагъддӕр уӕ кӕрӕдзийӕн ут ӕххуысхъом, ма ’руадзут хъалты уӕхимӕ хӕстӕг, ард бахордтат ӕмӕ цырд, ӕнӕ сом-сом тагъддӕр ӕзмӕлут, бӕрцӕй уын рӕстӕг. О, нӕ фӕсивӕд, уӕ уаргъ сымах систат, уаргъ ӕстыр уаргъ у, зын у йӕ хӕссын. Ном ӕнӕмӕлгӕ уӕхицӕн ӕскодтат, ныр ма бауадзут уӕхи нынныхсын. 1918 азы апрели 8 бак. ХАДЗЫМӔТ РӔМОНТЫ Нӕ раст лӕг фӕмарди, нӕ ирон ӕмбал, хъазуат ӕскӕнгӕйӕ нӕ къорды сӕрыл. Уый уади нӕ разӕй йӕ фыдбылызӕн. Йӕ мард дӕр ӕгас у, нӕ ферох уыдзӕн. Нӕ мастыл, нӕ зыныл хӕкъуырццӕй кӕугӕ, нӕ разӕй, нӕ фӕдыл ӕмхуызон цӕугӕ, Нӕ къордӕн куы уыди йӕ уӕйыджы цонг, ныр нал и, фӕхъуыди нӕ дзӕбӕхдӕр уонг. Фӕмарди, бафидгӕ нӕ къорды зын хӕс; ныр хъуысы, дзыназгӕ, нӕ кӕуын хъӕлӕс. (Сау хъӕд) 1919 азы сентябри 19 бон. ЧЫНДЗХОНТӔ Бадынц тыргъы нӕ чындзхонтӕ,. хынцы сӕ хорз сӕ хынцӕг. Сыхӕгтӕн цӕуы синонтӕ1, давы сӕ цырд сӕ хӕссӕг. Хӕдзар топпадзагъд куы кӕнынц,. йӕ сӕр пырхӕй ӕзгьӕлы. Чындзӕн цӕугӕ уым фӕзӕгьынц, уый дӕр кӕугӕ фӕцӕуы. Уӕддӕр ма не стынц хисдӕртӕ, иу сӕр иннӕй’ фыд хӕры, иннӕ сӕр тилы йе 'фсӕртӕ, кувы, арвау ныннӕры. Кӕсдӕртӕ тӕрхон куы хӕссынц: «Кӕуы, цӕуы сӕ хъӕстӕй, хай йын сӕ мулкӕй нӕ дӕттынц,. ’мӕ ныр кӕуы йӕ мӕстӕй». «Нӕ фӕл’ цӕуы ӕвӕндонӕй, нырмӕ й’ хӕссын фӕрӕзта, фӕлӕ ныр уӕддӕр сӕргом и, — сау лӕг кусӕг нӕ уарзта.» «Нӕ, фӕлӕ кӕуы фырцинӕй,— цӕрӕн кӕм ис ӕгуыстӕй». «Нӕ, фӕлӕ стъӕлфы йе 'фсинӕй,. уый йын хъыггаг, ӕлгъыст у». > Синон — нуазӕн. Кувы хисдӕр; нӕ фыдӕлтӕ фӕдӕттынц зонд сӕ дзырдтӕй. Худынц, кӕуынц ӕрвадӕлтӕ, уалдзӕг цинӕй ныккуыдта. Уалдзӕг дидинӕг рафтауы, чызгай хъазтмӕ рацӕуы. Арвӕй ӕртӕх ӕрӕфтауы, чызгай лӕгмӕ фӕцӕуы. Хуымон мыггӕгтӕ фӕтауы, уалдзӕг фӕззӕгмӕ бӕллы. Чызгай лӕгмӕ ӕрӕнцайы, уый дӕр зӕнӕгмӕ бӕллы. Кувын, курын нӕ хуымонӕн, хъӕздыг фӕуӕд йӕ фӕззӕг. Уыйау уӕвгӕ, нӕ чындздзонӕн амондджын уӕд йӕ зӕнӕг. 1920 азы декабри 16 бон. РАЗДЗӔУӔГӔН Ленин, Ленин, уый нӕ хӕс у ӕгъдау дӕттын дӕ мардӕн. Ды нын дӕ, риуыл нывӕргӕ, фидар бындур нӕ цардӕн. Махӕн нӕ куыст ахуыр кӕнын, — уый нын Дӕуӕй фӕдзӕхст у. Ахуыр кӕнын, размӕ цӕуын, — фӕндаг дӕр нын Дӕ куыст у. Махӕн не знаг куы сӕргом и, ӕмӕ Де ’мбал уыдзыстӕм. Сомы кӕнӕм дӕхи номӕй: Дӕ фӕндагыл цӕудзыстӕм. Кӕд ма ризы.дӕ цырты дур, кӕд ма дуне дӕр хӕлд у, уӕддӕр махӕн нӕ царды хур тынтӕ фӕлмӕн нывӕнды. Алкӕддӕр мах ныззардзыстӕм нӕ Рӕстдзинад дӕ номӕй, — алкӕддӕр мах куы таудзыстӕм Дӕ мыггӕгтӕ ӕргомӕй. Ленин, Ленин! Ӕрӕвӕрдтай цардӕн бындур нӕ дугӕй. Мах хъӕстагӕй нӕ ныууагьтай, балхӕдтай нӕ дӕ тугӕй. 1925 азы январи 30 бон. СӔР — УӔИ «О, мӕ хорз мад, мӕ хорз мад! Цард мын кӕныс ӕнӕад, — дӕн дӕ хъомыл, куы зоныс, былӕй мӕ уӕд цы ссоныс. Тагьд фӕкӕндзынӕ фӕсмон, дзурдзынӕ ма: «О, мӕ бон!» О, мӕ хорз фыд, мӕ хорз фыд! Нӕу дын фӕндон мӕ райгуырд, гъе, ӕмӕ мын ницы дӕ! Дӕ мын кӕд, уӕд цы фӕдӕ? 'Рмӕстдӕр бӕллыс ирӕдмӕ, схойыс мӕн та мӕлӕтмӕ. О, ме 'фсымӕр, ме ’фсымӕр! Усгуртӕн фӕцыд сӕ хъӕр, Уӕд гӕртӕмттӕ — дӕ хуртӕ, Нал дӕ ’ндавынц дӕ хотӕ. Раст дын цыма фос ысдӕм, Армукъайыл хӕст ысдӕ. О, мӕ хотӕ, мӕ хотӕ! Минӕвӕрттӕ — удхортӕ, — Цас сӕ хыпцы нӕ хорз мад, — Куы нӕ кӕны быны ’гад. Ау, куыд ын у, куы. рохӕй — Фехстон мӕхи нӕ хохӕй. Ут мын сымах хъӕргӕнӕг, Рустӕтонгӕ, уӕхӕдӕг,» — афтӕ дзургӕ, кӕугӕйӕ атахт хохӕй лӕугӕйӕ. Гъе, фӕлӕ та сын уӕддӕр сарӕхст чызгӕн йӕ кӕсдӕр. 1925 аз, 31 январь* ФЫН Зымӕгон ӕхсӕв мӕйрухсмӕ ’рттывтой Дыгуры хӕхтӕ. Мӕрдон хуыссӕгӕй куы фынӕй кодтой Мӕцуты хӕхтӕ. Дурын обӕуттӕн цъӕх их куы скалдтой сӕ бӕгънӕг фӕрстӕ. Уадымсы ниудӕн куы бахъырныдтой сӕ уӕлмӕрдгӕстӕ. Ӕхсӕвы уыгтӕ ӕдзух уасыдысты мардыл ниуӕгау. Рагон хӕррӕгътӕ нырмӕ уыдысты цыдӕр ӕнхъӕлцау. Куы сӕм ӕртахти Хъӕриуы хохӕй зӕронд цъӕх цӕргӕс.. Байгом сын кодта ӕнӕ фыдӕхӕй уый йе стыр хъӕлӕс:: «Рабадут, мӕрдтӕ, «рыхъал->ма ут ул тарф хуыссӕгӕй!» лырыз ӕстджытӕ ныкъжс-къӕс кодтой сӕ комулӕфтӕй. 1936 азм феврали 34 боя. МАРТЪИ Цӕуыл худые, цӕуыл кӕуыс? Дӕ худынӕн, дӕ кӕуынӕн нӕй бӕрӕг бӕрц, нӕй ӕфсис. Дӕ ниййарӕг йӕ уд исы, ’мӕ уый зыныл дӕ риу риссы, мад уӕлдӕйттӕ, зӕгъ, кӕм ис? Фӕл’ фӕстӕмӕ куы ракӕсис, дӕ бӕдулты куы рауынис сырх ӕрттивгӕ еу-митӕй, уӕд дӕ мад дӕр ферох уаид,. дӕ фӕрцы нӕ дуне раид хуркӕсынӕй, худынӕй. Мауал тъиз уӕдӕ мӕтъӕлӕй,. хорз фӕстаг дӕ, ӕвӕсмон дӕ, нӕ хъызт зымӕг— азыймаг. Мауал кӕс зымӕг ӕнхъӕлӕй, фӕлӕ нын ӕрхӕсс рӕу-бонтӕ — нӕ уалдзыгон царды уаг. 1926 азы мартъийы 3 бон.. Ш ӔЗ АФТӔ ЗӔГЪЫН Советон кусӕг! Лӕг дӕумӕ дзуры, дӕ фӕстӕ уайгӕ, — дӕ сӕр ӕм ӕрхӕсс байхъусынмӕ. Пъеройӕ фыссӕг! Лӕг дӕу куы хизы, дӕ разы бадгӕ; зоныс, ӕххуырст дӕ ды кусынмӕ. Дуканы бадӕг! Мулк иумӕйаг у, дӕ къухты уӕвгӕ, нӕ мулк нын ӕсуадз ды сырӕзын. Фӕскъуымты сайӕг! Ды ӕнӕгъдауӕй бирӕ фӕсайдтай, — ныр та нӕ бауадз цард аразын. Партийы сӕрдар! Ды рӕсугьд дзургӕ, цардмӕ нӕ хонгӕ, хъуыддаг хъулӕттӕ цӕмӕн кӕныс? Ӕфхӕрд лӕджы цард, рыст, ӕрхуым уӕвгӕй, — гӕртамы фынгӕй мыдтӕ, гогызтӕ цӕмӕн хӕрыс? 1926 азы мартъийы 20 бон. ДЗӔГЪӔЛ ^Нӕ мӕрдтӕ уӕлмӕрдты куы хуыссынц ӕнцад. Нӕ гӕстӕ кӕмдӕрты ӕрвитынц сӕ цард. Кӕд ма ӕз, ӕнхъӕл дӕн, зӕрдӕсаст нӕ дӕн, уӕддӕр фӕдзӕгъӕл дӕн сӕ дыууӕты ’хсӕн. Кӕд ӕз не стыр тохты нӕ уыдтӕн ӕвгьау, нӕ хӕхты, нӕ къохты фӕхаттӕн, сырдау, — Кӕд ӕз, мӕ риу даргӕ, зӕрдӕджын уыдтӕн, уӕд ныр, низ ӕссаргӕ, .дзӕгъӕл цӕмӕн дӕн? 1926 азы апрели 13 бон. ГАРДАНТЫ МИХАЛ Цӕгӕр бӕласау тыхтаутӕ кӕнгӕ, бӕгьатыр арсау, ӕдӕрсгӕ цӕугӕ, нӕ хӕхты къуымтӕй кӕм нӕ фӕзылдтӕ? Нӕ сонты ӕгтӕй	 кӕм нӕ фӕсыгьдтӕ? Ныр нын зӕрондӕй у ахуыргӕнӕгӕй, фидиуӕг уӕвгӕ, фӕндагзонӕгӕй. Ахӕм фиййауӕн куыд арфӕ кӕнӕм? Къуымых ӕвзагӕн хъӕбӕр зын зӕгьӕн. 1926 азы апрелы 30 бон.. БАЗОН-БАЗОН Нӕ рувасӕи йӕ фӕдзӕхст дӕр — базон-базон. Йӕ бӕдулӕн цы фӕдзӕхсы, цӕмӕ тӕсгӕ? Фӕскомахсӕн тӕн их-хидыл макуы бац’он. Цӕугӕ дӕр ыл цӕмӕн кӕным сӕнтыстъӕлфгӕ? 1926 аз, 21 февраль. КЪИБИЛТЫ ГУГЪОИӔН ДЗУАПП Деникинӕн йӕ фӕсдзӕуин, — уыдон кӕнгӕ булкъон, нӕ цъулберты хӕрз ӕмдзӕрин! Цы зын дын ӕскодтон? Хӕдмӕл лӕджы ӕмбырсӕгау дӕ пъагонты мастӕй, мӕнгӕвдисӕн ӕххуырсӕгау цӕмӕн мӕ бавдыстай? Кӕд хӕдзардзины 'мбаладӕй ӕхцатӕ басайдтон, уӕд мыгстытау, ӕмбырд кӕнгӕ, цӕмӕн сӕ фӕфыстон? Кӕд мӕн ӕмдзӕвгӕты смагӕн никӕй фындз бабыхсдзӕн, уӕд ахуырады хайадӕн ӕстыр рӕдыд уыдзӕн. Кӕд ды дӕ ахӕм ӕвзагӕй коммунист ӕрбадӕ, уӕд мӕхуызӕн ӕмбалӕй хъӕбӕр ӕнӕ ’мбал дӕ! 1926 азы майы 20 бон. КЪИБИЛТЫ ГУГЪОИӔН (Ӕвзыст) Бӕргӕ уыдыстут урс, фӕлӕ ныр ӕссырх ӕстут, — расыг дӕн ӕви ӕрвонг? Чырыстийы номӕй нӕ тугцъиртӕ уыдыстут раст дыууӕ мин азы онг. Хӕцын хъӕуы, зӕгъгӕ, мах сыстадыстӕм, — хох ныббырон и бынтон, фӕлӕ нырмӕ цы низ, цӕмӕй садыстӕм, уый ӕвӕры ныр ӕндон. Ныр Ленины номӕй мах уый цы домут, — кӕд сӕркъуыр уыдтӕ ды дӕр? Ды фыддӕрадӕн зӕгъыс «нӕ бӕззут», — фӕл’ мын додойаг дӕ сӕр! 1926 азы майы 20 бон. УАРЫНГЪУЫЗ Уар ’мӕ уар нӕ хуымзӕххытыл! Хуымон йе 'фсӕртӕ цӕгъды, уӕддӕр куры хуыздӕр ӕнхъӕл, уар, мӕн хур нӕдӕр хъӕуы. Дӕтт нӕ хуымтӕн сойджын ӕртӕх,цӕмӕй фӕззӕг хъӕздыг уа, цӕмӕй зымӕджы ме 'фхӕрд бӕх фыдӕй, фиуӕй бӕзджын уа. Цӕмӕй тыллӕг хор-хъуыддаджы фӕззӕг афӕдзы фаг уа. Уар, цӕмӕй нӕм дӕу руаджы мӕлӕт уӕддӕр ма фӕуа. 1926 азы майы 23 бон.СИМОНӔН (Иӕ райгуырӕн боны) 'Буарыл уыд фӕливӕн дарӕс, арф зонды сӕрбары сагъӕс. ■Сау зӕрды мӕсыг амайын, бантысын дугьы рауайын. Не знаг нӕ хӕхбӕстӕ исгӕ, хуыдта дӕ сау хохы цӕрӕг, ӕфцӕгыл Гуырдзымӕ лидзгӕ, хӕрӕг — дӕ ирвӕзынгӕнӕг. Не зцаг ма нӕ бӕстыл уӕвгӕ, амы ӕхсызгон нӕ хъӕугӕ, — цыдтӕ, дӕ фӕдтӕ фӕливгӕ, уӕрмӕй уӕрммӕ дӕ хуыз ивгӕ. Уӕддӕр дӕ тохы фӕхъӕртӕм уадысты хӕрз талыпг къуымтӕй. Уӕддӕр нӕ Иры тыхст хъӕутӕм тахтӕ дӕ алы базыртӕй. Ныр дӕр дӕ бирӕ фӕллӕйттӕ ӕсты егъау тохы 'ууӕлтау. Хӕсс дӕ бирӕ фыдӕбӕттӕ, цӕр нӕ цӕуӕты сӕрвӕлтау. 1926 азы майы 27 бон. ЧИ КӔИ ХӔССЫ Сӕртӕ сагъӕстӕ фӕкӕнынц, къӕхтӕ сау цъыфӕй ӕфхӕлынц, нал у схъӕрзын дӕр сӕ бон. Ныр фӕхыл ӕсты ӕргомӕй, алчи дӕр сӕ буц йӕ номӕй, алкӕмӕ дӕр ис фӕндон. Чи кӕй хӕссы? Сӕртӕ — къӕхты! Чи кӕй хӕссы? Къӕхтӕ — сӕрты! Фидис байдайынц хъӕрӕй... Гуыбынтӕ ӕнцад куы цӕрынц ӕмӕ бӕзджын фиу ӕвӕрынц, мур дӕр сӕ хъыгдарӕг нӕй. 1926 азы июны 25 бон. куырд Цард цӕуы куыстӕй аразгӕ. Гъӕйтт зӕгъын. Хъӕлтау хъазын ме 'фсӕйнагӕй. Цъыкк кӕнын. Цард, дам, зӕлд у, уый ӕфсонтӕй сонт сӕйы. Цъыкк кӕнын, мӕ рыст фӕсонтӕй хид цӕуы. Хӕрдмӕ хауы зынджы стъӕлфӕн, пырх кӕны. Уӕгъды бады магуса лӕг, фындз тӕдзы. Цард цӕуы куысты фадатӕй. Гъӕйтт зӕгъын. Зонд нӕ исын магусатӕй. Цъыкк кӕнын. 1926 азы августы 10 бон. \27 САУ ХЪӔР Хур мӕ рӕстмӕ куы нал тавы. Зыр-зыр кӕнын — мӕ уавӕр. Мӕ дзырд хъуырӕй куы нал хауы. Фехъуысы ныр мӕ сау хъӕр. Джиуын, хъӕрзын нӕ цъитийыл. Хорз бӕргӕ у йӕ уӕлдӕф. Мӕ цард фӕцис нӕ дунейыл. Мӕлын, кӕнын хӕстулӕфт. Ӕрвыст фӕдӕн мӕ сау бонтӕ, буц дӕр нӕ дӕн мӕ цардӕй. Уый дын мӕ хъӕр, мӕ хабӕрттӕ, мӕлӕт бырсы мӕнгардӕй. Кӕнын дын ба фӕсаууонмӕ. Цардӕй кӕм ис ӕфсӕдӕн. Цӕрын мӕ 'гуырцӕй абонмӕ. Хӕрзбон фӕу, хъуырмӕ дӕн. 1926 азы августы 14 бон. .128 ЦЫ БАСЫГЪДИ Сау айнӕджы сӕрыл цы басыгъди? Цъӕх цырен куы уадзы цъӕх ӕрвты сӕрмӕ. Сау хохы риугуыдыр куы сыскъуыди — чи ма не ’рыхъал и, уый нӕрын-хъӕрмӕ. Ие ’ртхутӕг мидӕмӕ цӕстысыгау, йӕ чъыры дурмӕ дон кӕцӕй бахӕццӕ? Дунейы фӕлдыст уӕвгӕ, куынцы зынгау, ӕхсиды, — ӕндон дӕр куыд нӕ басӕтдзӕн. Ие ’ндон риугуыдыртӕ нӕ сау хохӕн ӕнцонӕй афтӕ рӕхджы не стыдтаид. Ие ’нусы цъититӕ хъӕбӕр ихӕн... Афтӕмӕй лӕг уымӕн цы базыдтаид. Сау айнӕджы сӕрыл цы басыгъди? Сау хохы цӕрджытӕн сӕ фыдбылызтӕ. Сау хохы риугуыдыр куы сыскъуыди — фехъусын нын кодта йӕ зӕрды ристӕ. 1926 азы октябри 8 бон. ЛАПЪАРДА* 	Ис фервӕзӕн лапъардайы дӕндагӕй. Нӕй фервӕзӕн Коминтерны фӕндагӕй. Кӕд урс хъазтӕ фӕлмӕн базтӕ агуырдтой. Кӕд сӕ гӕстӕ лӕгьз ныхӕстӕ радзырдтой, — Оппозици хорзӕй ницы равдыста. Лапъарда чиу, уымӕ ничи байхъуыста. Ис фервӕзӕн лапъардайы дӕндагӕй. Нӕй фервӕзӕн Коминтерны фӕндагӕй. 1926 азы декабры 29 бон. * Ӕмдзӕвгӕ дыгурон диалектӕй ивд нӕу. Автор авй ныффыста вронау. (Чи~ ныгаразӕг.). ЗЫМӔГОН ӔХСӔВ ХЪӔДЫ Бӕрзонд хӕхты сӕртӕй цъититӕ куы хъызынц, Сӕ дӕлбазыр тар хъӕд рӕуфынӕй кӕны. Ӕнусон лӕгӕтты сырдтӕ дӕр куы хуыссынц, йӕ мин цӕстӕй арв дӕр ныр хъӕдмӕ кӕсы. Зымӕгон даргь ӕхсӕв куы сфардӕг и мӕй дӕр, — саст ӕхсырфау, равдыста уый дӕр йӕхи. Чырс къалиутыл бамыр ис мӕргъты фынӕй дӕр, ӕссыр-мӕйы ирдгӕмӕ тавынц сӕхи. Уынгӕг арф мӕсчъытӕй нӕ хъӕр кӕны змӕст дон, — йӕ пырхкалӕн дуртыл уый ихӕй ныммыр. Сур сыфтӕрты бынӕй нӕу мыст дӕр ӕзмӕлдхъом, салд ӕхсӕр сӕттын дӕр уый не ’ндавы ныр. 1926 азы декабри. 30 бон. ЦӔМӔН ЛИДЗЫС? (Тогойты Данелӕн) Нӕ фаджыс ласӕн уӕрдон! Бӕргӕ ма дӕм ӕз цӕгьдын мӕ гӕндзӕхтӕ... Куы нын зоныс, гӕллӕха, нӕ бӕгънӕг хӕхты саха... нӕ бӕллӕхтӕ. Нӕ быронкалӕн фиййаг, нӕ къуымтӕсӕрфӕн уисой нӕ сау бонты. Хӕсты уаг ӕрӕвӕрӕг, нӕ «Кермен»-ы ӕнцой-лӕг нӕ сау хъӕдты. Лӕгӕтты куы цардыстӕм, Ӕрхуымӕй куы мардыстӕм, уӕд куы быхстай. Сӕр цӕгӕтты куы зылди, калмы бӕрц-иу куы хылди рихи здыхстӕй... Уӕд не 'хӕстӕ куы фыстам, дӕ ныфсы фӕрцы куы стӕм ӕнӕ фӕдис. Ныр хӕлуарджыты мӕстӕй ды дӕ райгуырӕн бӕстӕй цӕмӕн лидзыс?.. 1927 азы январы 2 бон. ӔФХӔРДЖЫТӔН Ӕрӕджйау мӕ рӕдыд бӕргӕ базыдтои. Уӕйыгау ӕнӕ зынд цӕмӕн уыдтӕн? Цӕуыл уыд мӕ артуд, цы уын агуырдтон? Цӕмӕн уыдтӕн агъуд, кӕдӕм уадтӕн? Ныр мӕ мард ӕнӕвӕрд цӕй тыххӕй зайы? Куы фӕдӕн мӕ цардвӕнд фыдӕбонӕй. Уӕ сӕрхъӕн мӕм згӕ кард цӕмӕн ӕсласы? Кӕдӕм хӕссон мӕ мард уӕ зындонӕй? 1927 азы январы 4 бон. ЛЫГЪД АДӔМӔН Фӕивгъуыйы нӕ зын бон. Нӕ рӕнхъытӕ — хӕрз ӕнгом. Цард аразӕм нӕ фӕндон, — Дӕн сымахӕн зӕгъынхъом. Хох мӕцъисӕй фӕлдахӕм. Дур уӕ размӕ — сымахӕн. Ныссӕттут ныр уӕ дӕндаг. Уӕ цъититӕ — уӕ фӕндаг. /927 азы январы 20 бон. МӔ ЗЫН ЗОНӔГ Куы ныккӕуын мӕ сонтӕй, куы фӕтыхсын мӕ риуӕй туг лӕмаргӕ. Мӕ зын зонӕг Сӕрмӕт у. Мӕн тыххӕй йӕ сӕр мӕтӕй дзаг у рагӕй. Рагацау ӕй нӕ хъуыдтӕн. Бӕласау ыл ӕрхаудтӕн ӕз цӕхгӕрмӕ. .Мӕн ӕфхӕрын нӕ фӕуы, фӕл’ йӕ зӕрдӕ нӕ лӕууы мӕ маст хъӕрмӕ. 1927 азы январи 25 бон. < Косираты Сӕрмӕт — ирон советов фьӕсӕг ӕмӕ ӕхсӕнадон архабӕг. УАЗАЛ ХӔДЗАРЫ Сӕ фыд сӕйгӕйӕ лыстӕны хиты. Иӕ чызг, кӕугӕйӕ, хъызт бон ӕрвиты. Сӕ хӕдзар — уазал, зылдӕй ныййих и. Нындзар, йӕ мадзал зынӕн — фыдӕхӕй! Сӕ хорз мад сонтӕй йӕ хъару хъары, йӕ уӕхск фӕсонтӕй сӕ хӕдзар дары. Сабитӕ — бӕгьнӕг. Нырма — ӕгуыстхъом. Сӕхтӕг — ӕнӕ ’гьнӕг, ивад — сӕ цӕсгом. /927 азы феврали 11 бон. ХИВАСТ Махмӕ минӕвӕрттӕ хорз лӕгтӕ цӕуы. Ома сӕруӕййӕгтӕ алкӕддӕр хъӕуы. Чызг у фыдӕбойнаг, чызг у сагьӕссаг. Кӕд мын даргь цыргь уӕхстӕй мӕ хъуырмӕ—ӕвзыст. Чызг у цыргъ ӕндойнаг, чызг у уайӕг саг. Зӕгъын уын, иу усмӕ куы ссарон ӕлгъыст, Уӕддӕр уын нӕ комын, мӕхи бар — мӕ сӕр. Ӕз дӕр лӕппу курын, фӕл’ уый нӕ, — ӕндӕр. /927 азы марпийы 29 бон. ■ФЫРХӔРДӔЙ СӔЙГӔ Цӕсгом куыд бӕзджын у. Зӕгьын куыд бауӕндыс ӕмбӕлттӕ, зӕгъгӕ? Кӕд дын ӕцӕг зын у, уӕд ма цӕмӕн вӕййыс -фырхӕрдӕй сӕйгӕ! Ды нын цӕй ӕмбал дӕ. .Мыггӕгтӕ ц’ айтауыс ӕфсиртӕ уынгӕ? Ысдзырдмӕ маргъау дӕ. Мӕнгӕй нӕ фӕхъауыс хӕд-зилгӕ фынгӕй. Дӕ аргъ — хуынкъ абази, бӕрзӕндты мауал кӕс нӕ мӕгуырты номӕй. Фыд хъӕрзтӕй къорд азы куы нал ’мӕ нал кӕсыс «ӕ мӕгуыр гонтӕй. Сыл бирӕгь, фосгӕс дӕ, уӕддӕр хӕтӕлуастӕй цы скӕнинаг дӕ. Хӕрззонд дӕ, зондцух дӕ, уӕддӕр нын удгасӕй .ныстьигъинаг дӕ. 1927 аз, 15 апрель. МУЛКӔН Мулкджын лӕг, дӕ тох ныууӕдз, Хъаймӕтджын лӕг хид кӕны. Куыстыл ифтыгьд — мах куырдадз, куынцгомӕй сырх зынг кӕлы. Мулкджын лӕг, фӕцис дӕ рад. Царды ’ндӕр ӕндӕрг хӕты. Дин — дӕ уазты уаз, дӕ мад, сау хъуырты низӕй нӕты. Фӕндаг — даргь ӕмӕ фӕтӕн, дары рухс нӕ хид-сыгӕй. Мулкджын лӕг, дӕ сӕгь нӕ скӕн, 'батайдзынӕ мах зынгӕй. /Р27 аз, 18 май. БАГЪӔРАТӔН Хӕрзбон, фӕндараст дӕн„ нӕ уӕ хъӕуын. Зындонӕй бафсӕстӕн, куы уын зӕгъын. Цӕрын мӕ фыны рад дидинагау. Мӕлын мӕ курдиат фын уынӕгау. Уӕфсхортӕ ратонут мӕ рыст цармӕй. Ӕфсӕнттӕ агурут ӕмбырд къордӕй. Хӕдмӕл хъӕбӕр адджын зыдгӕнӕгӕн. Зоны уӕ хъуагджын, ӕвӕццӕгӕн. Зындонӕй бафсӕстӕн, уымӕн зӕгъын. Хӕрзбон, фӕндараст дӕн, иӕ уӕ хъӕуын. /927 азы июлы 22 бон-. ӔРВДЗАВД ХӔРӔГ Ӕвиппайды Бештауӕй цы сау мигьтӕ фӕзынди, нӕ Еляйы ныццавдӕй нӕ уаз дзыуар ыссыгьди. йӕ дӕлбазыр цъӕх хӕрӕг ӕфхӕрд рагьӕй лӕууыди. Ныр нал ӕй ис ӕфхӕрӕг, зӕххыл дӕр ма лӕууыди! «Ӕрвдзӕфӕн нӕм куывд хъӕуы,» — Куыд сызмӕлыд нӕ адӕм. Кӕй бон цы у нӕ хъӕуы, ӕрхӕссӕд уый бӕркадӕн.» Цы куывды нӕу, цы, уарӕг нӕ галиу хъус, нӕ дарӕг, — кӕй йе 'мсӕрӕн ӕрхӕссы, кӕй зыгуымы нымбӕхсы. 1926 аз, 27 август. БИЛАОНТЫ ТӔТӔРХЪАН Дӕ хивӕндӕй диныл цӕуӕг нӕ фӕдӕ. Уӕд уый мастӕй ахуыргӕнӕг куы ысдӕ. Куыд агуырдтай раст цардыуаг, куыд дӕрдты. Ӕмбӕхст дардтай дӕ зӕрдӕуаг дӕ тӕртты. Ыс «Кермен» дӕ. Сусӕг куыстмӕ ӕрцыдтӕ. Ысӕргом дӕ. Иунӕг усмӕ хъӕрзыдтӕ. Нӕ сау хъӕды ныссыдысты дӕ ныхтӕ. Ӕмбӕхст рӕтты дард Гуырдзымӕ фӕлыгътӕ. Уӕд ие знӕгтӕн куы басастой сӕ хъару — дӕ бӕдултӕн нӕма ардтай хъӕрмуат къуым.. Цы рӕстӕгмӕ нӕ рӕнхъытӕй фӕцух дӕ. 'Рмӕст ма фенхъӕд. нӕ зӕрдӕтӕй дӕр рох дӕ. Нӕ цардараз ахуыргӕнӕг куы ысдӕ. Куывдтӕм арӕзт, хистмӕцӕуаг нӕ фӕдӕ. Нӕ сабитӕн фынуынгӕ дӕр мӕсыг дӕ. Уӕд таубитӕм цинӕй калынц цӕссыгтӕ. 1926 аз, 2 сентябрьДЗӔГЪӔЛ ХЪӔР «Рӕстдзинад»-ы 72 номыр, Б. Т.-йӕн* Фӕзӕгьынц, дам, дыгурон хъал къӕйныхӕй дӕр цас маст у. Дзырдӕй хъазтӕн дзырдӕй ӕмбал, сӕры цӕф та цас хъазт у. Цы аргъ кӕна, цы, хурзӕрин йӕ зӕринтӕ, йӕ тынтӕн? Куы нал нӕм ис лӕг фӕсдзӕуин иу иннӕмӕн, Бутуйӕн. Дыгурӕн дӕр сӕ дзыхбӕттӕн — сӕ Урсдоны ызмӕстӕй. Куы нал кувынц сӕ уаз зӕдтӕн, куы кӕсынц ныр сӕ цӕстӕй. Анархистӕй, манархистӕй цы нӕ дзуры Буту дӕр. Фыдӕвзыстӕй, фыдӕлгъыстӕй куыд уӕнды, куы, дзӕгьӕл хъӕр. 1926 аз, 22 ноябрь. Н4 ӔХСЫРФ ӔМӔ ДЗӔБУГ Сӕ фӕллад уадзынц, хъӕбыстӕгӕнгӕ. Сӕ цӕстыл уайынц сӕ ивгъуыд фынтӕ. Сӕ райгуырд мысынц, нӕ ӕвддӕсӕм аз, куыд хоста ’хсырфы нӕ дзӕбуг алаз. Куыд лыгъдис хуымӕй нӕ хъулон хӕрӕг. Мӕстджын, ӕрхуымӕй йӕ хъиутӕхӕрӕг. Уӕд пӕ ныццавтой нӕ фыдхӕрджытӕ. Ӕртытӕ уагътой пӕ ирд цӕстытӕ. Ысцагьта дзӕбуг ӕфсӕйнаг цъутта. Ӕхсырф сын се онг ӕрхауын кодта. Ныр фӕллад уадзыпц, хъӕбыстӕгӕнгӕ. Сӕ цӕстыл уайынц сӕ ивгъуыд фынтӕ. 1926 аз, 7 ноябрь. САККО ӔМӔ ВАНЦЕТТИИӔН: Зӕрдӕрыст ӕсты уе 'мбӕлттӕ... Фуллер нӕрсы уӕ тугӕй. Хӕсты вӕййы сӕрнывӕндтӕ. Хӕст дӕр судзы нӕ сугӕй. Фуллер сӕттын бакомдзӕн, хъиамӕтӕй мулк нӕ тӕрсы. Фӕлӕ сомдзӕн сымах рондзӕй, — карз лӕг бирӕ нӕ хӕссы. Ныфс бахастой уӕ дыууӕмӕ... Нӕ риу сыгьдӕй ӕхсиды. Райхъуысти уӕ хъӕр дунемӕ. Дуне хӕстӕй ӕвзиды. /927 азы июлы 31 бон.. НӔ ЦИНЫ БОН Зар, ирон лӕг, а боны бон Махӕн куы у цины бон. Ленин ӕмӕ партийы фӕрцы Худы махмӕ Джызӕлдон. Хур ныл тар къуымтӕм йӕ тынтӕӕрттивгӕйӕ нывӕнды. Ферох вӕййынц бирӕ зынтӕ. Се ’рох дӕр нӕ нӕ фӕнды. Хӕхты фӕрсты не ’ндон белтӕй. байгӕрддзыстӕм стыр фӕндаг. Рухсы фӕрцы не ’нгом зиутӕй сараздзыстӕм иумӕ цард... Зар, ирон лӕг, абоны бон — не знӕгтӕн дӕр кӕуинаг. Ленин ӕмӕ партийы фӕндон-. не ’ппзетӕн дӕр — кӕнинаг. 1927 аз. ДЫГУРОН ЛӔГ Цардис кӕддӕр дыгурон лӕг, Урс уӕрыккӕй сабырдӕр. Уыд нын хӕрзуд йӕ ныййарӕг, Бакастджын уыд мадӕй дӕр. Хурау худтис йӕ хорз ӕхсин, Барвӕнд — йӕхӕрд, йӕ дарӕс. Уыйау ды дӕр куыннӕ тыхсис, Нал дӕ 'вдӕрзид сау сагъӕс. 1911 аз, 2 ноябрь. 148' ГАККУЧЧЫ ХУЫЗЫ Фӕзыидис удисӕг, ӕвзиды лӕппумӕ йӕ цыргь цӕвӕгӕй. Нӕ фӕпды йӕ усы хицӕп кӕнын абон йӕ уарзои лӕгӕй. «Фӕзынӕд цъӕх бӕхджын, фӕлидзӕд цӕвӕджджын йӕ цӕстӕигасӕй». Ӕрхӕццӕ Уастырджы, ӕрсӕрфта рыпчыны йӕ четӕн дысӕй. «Тулдзӕй уып хӕдзӕрттӕ. Уарзонӕй фӕцӕрут сӕ банхсыдмӕ». Мӕгуырдӕр куы фесты, — уымӕй сын бавӕрдта мӕнг-ӕттӕ зӕрдӕ. Фӕцардис ма иу аз, — нӕ бӕллы адзалмӕ, фӕзындис уымӕ. Дзыназы йӕ тыхст ус, фӕбӕллы ’гас ӕпус йӕхи мӕлынмӕ. Нӕуӕг у йӕ хӕдзар. Ӕртӕхы лӕппу дӕр гаккуччы хуызы. Кӕуын ма — сӕ бар.у. Ӕрбады нӕ чындз дӕр сӕ фӕткъуыйы бын. Нӕ гаккукк, сау даргӕ, фӕуасы бӕласӕй ӕнӕ фӕлмӕцгӕ. Нӕ саударӕг скӕны гаккуккӕн минастӕ йӕ цӕстысыгӕй. УӔРМЫ ЦӔРӔГӔН Ды уалдзӕг цъыфы дӕр никӕд хуыссыдтӕ. Ды зымӕг цӕмы дӕр никӕд ныххызтӕ. Дӕ къухыл тӕппал дӕр никӕд фӕзынди. Дӕ риуыл уый риссын никӕд ӕмбӕлди. Дӕ къах дӕр уазалтӕй никӕд ныфхӕлди. Дӕ ахсӕн фыдцардӕй иикӕд ныххӕлди. Фыййауы 'нтъыснӕгӕй ды кӕд нындзыг дӕ? Кӕд калдтай уый мӕтӕй дӕ цӕстысыгтӕ? Ныр дзурыс фӕндӕттӕ, фыдгул нӕ хоныс. Фыдгул дӕхӕдӕг дӕ. Хъӕбӕр ӕй зоныс. Зӕгъай мын комкоммӕ, кӕм цы бакуыстай. Ахъазӕй не 'хсӕнмӕ кӕд цы бафыстай? Ды хъал дӕ, дӕ фыртты фӕлмӕнты дарыс. Кӕд хорз дӕ, — мӕгуырты цӕмӕн лӕмарыс? Ныр хорзӕн кад нал у нӕ уӕрмы цӕрын, фӕл’ рацу, дӕ хӕс у нӕ рӕнхъы цӕуын. 1928 азы феврали 18 бон. ХУЫМГӔНӔДЖЫ МӔТ Уалдзыгон цъиу нӕма уасы. Хуымон йӕ сӕр нӕ фӕфасы. Хуыздӕр хӕссын мӕ бӕхы. Зонын, уалдзӕг куыд ӕруайдзӕн. Зонын, нард бӕх куыд иваздзӕн, йӕ тых баззайдзӕн зӕххы. Бавзӕрстон ӕз бирӕ зынтӕ, тохы бон быхстон мӕ рынтӕ, ныр дӕр хъӕцын мӕ цӕфтыл. Абон ме скъуыдтӕ ӕмпъузын, кусын, суарау нал абузын. Тых нал ӕфты хӕцӕфтыл. Заргӕ знлын нӕ йыдырты. Цӕуыл зарын? Цӕй куыст? Мысты ’фсадын. Ӕз дзы не 'фсӕдын. Хъӕуы мӕ ныр уый саразын, бӕркад нӕма ис мӕ куысты. Кӕрдзын сылыйы ссӕндын. 1928 азы феврали 18 бон. БӔРГӔ ЗЫЛДТӔН Бӕргӕ зылдтӕн худаистӕй фӕдисгӕнгӕ нӕ хъӕуыл. Фӕлӕ фылдӕр удаистӕй нӕ куыстой хор, мӕнӕуыл. Нӕ конд хуымтӕ цӕмӕн ӕсты ӕнӕ похци, ӕнӕ рывд? Нӕ къордтӕ дӕр ӕрцыдысты, нӕ фӕсайдтой сӕ ӕмгъуыд. Кӕрӕдзийӕ ӕххуыс кӕнын куы баззади фыдӕлтӕй. Фӕлӕ уӕддӕр цӕуы кӕуын — хор дзаг уыдзӕн цъӕмӕлтӕй. Иронӕн, дам, йӕ фыццагӕй йӕ фӕстаг зынд хуыздӕр у. Бахъуыди мӕ мӕ фыййагӕй бырон калын мӕ сӕрӕй. Цардхалджытӕ, куыстсафджытӕ нӕ нымӕцӕй фӕхъуыди. Искӕй къухӕй тынуафджытӕ нырмӕ дӕр дзы нӕ хъуыди. Чырыстонхъӕу. ТОКАТЫ АЛИХАН ягготяямяспмямийамммм^^ ЦЫКУРАЙЫ ФӔРДЫГ Сонет Мӕнмӕ цыкурайы фӕрдыг ныр ис. Ӕдзух вӕййы мӕнмӕ ӕппӕт, цы курон. Уый нӕу зӕххон, уӕларвонтӕй у — хурон, Дзӕбӕх кӕны фыдниз, уый зоны рисс. Нӕ радта уый мӕнӕн ыстыр дзуар Дзывгъпс, Нӕ дӕр Сафа, Уацилла, Ӕртхъурон, Ӕз калмӕй байстоп уый — уыди фыдхъулон,. Цӕхӕртӕ калгӕ сау маргӕй сыгъдис. Фӕндонӕй ӕз фӕтӕхдзыпӕн уӕларвмӕ, Ӕркалдзынӕн нӕ зӕхмӕ Рухсӕй тын. Мӕ аууон бӕстыл райдайдзӕн хӕтын. Дӕлдзӕхӕн та иыккӕсдзынӕн йӕ арфмӕ, Дунетыл таудзынӕн рӕсугъддӕр фын. Ӕз талыигӕн ӕрхаудзынӕн йӕ тарфмӕ. РАИГУЫРӔН БӔСТӔ Рох мӕ нӕ кӕны мӕ райгуырӕн бӕстӕ: Нӕ хохы къӕдзӕхтӕ, нӕ хохы фӕзтӕ, Иӕ фосы рӕгъӕуттӕ, йӕ фосы гӕстӕ, Иӕ алы адӕгтӕ, йӕ рӕгъау хизӕнтӕ’, Ие стыр лӕбырдтӕ, сычъи лидзӕнтӕ. Мӕ зӕрдыл лӕууынц: нӕ хохы хӕхтӕ, Стыр къӕдзӕхты сӕр йӕ хизӕн дӕгътӕ, Уыцы хорз хизӕнты йӕ сикъо цӕутӕ, Алы адӕгты йӕ цъитидӕттӕ, Алыхуызон кӕмтты йӕ цӕуӕн хӕрдтӕ, Иӕ дуры фӕзгьӕртӕ, йӕ зын фӕндӕгтӕ, Иӕ зӕйты лӕбырдтӕ, йӕ алы къуыбыртӕ, Иӕ мӕсгуыты кӕлдтытӕ, йӕ лыстӕг хуыртӕ, Ыстыр къӕдзӕхтыл нӕ хохы былтӕ, Доны былтыл та йӕ дуры уыртӕ, Сау зӕйы сӕртыл йӕ дзӕххор дуртӕ, Къӕдзӕхты сӕрты йӕ хосгӕрст къултӕ. * * ♦ Мӕн сыгъзӕринтӕ нӕ хъӕуы, Зӕрдӕ уыдоныл нӕ кӕуы. Мӕн хъӕуы ӕртӕх. Уӕ, ӕртӕх! Ӕртӕх ды махмӕ, Ды ӕртӕх мӕ хуымы хахмӕ, Уалдзыгон ӕртӕх. Курын. Кувын ӕз ӕртӕхмӕ, Кӕд ӕртӕхид уый мӕ зӕхмӕ. Уӕ, мӕ куывд, фӕтӕх. Ды фӕтӕх, мӕ куывд, хуыцаумӕ. Уӕ, ӕртӕх, ӕртӕх, ӕрхау-ма, Бапырх кӕ нӕ зӕхх. Зӕхх куы бапырх уа ӕртӕхӕй, Уӕд ӕрттивдзӕни дзӕбӕхӕй, Калдзӕни йӕ тӕф. Фӕлмӕн кӕрдӕг уӕд цъӕх дардзӕн, Фӕлмӕн фынтӕ зӕрдӕ зардзӕн Уалдзыгон ӕхсӕв. ФАРНЫ ФЫНТӔ Бадын бӕстыл буцӕй Фарн — фынӕй ӕнцад. Балы бын фырбуцӕй Бафынӕй нӕ цад. Фарны фынтӕ дзуры Сусӕгӕй нӕ хъӕд. Дардмӕ зынтӕ суры Заргӕ зӕрдӕ — зӕд. Худгӕ хур нывӕпды Тар хъӕды тынтӕ. Тар зӕрдӕйы 'рфӕпды Фенын та фынтӕ. ХЪӔДЫ ФЫНТӔ Худы хъӕдмӕ, арвӕй худы мӕй, Тауы тархъӕдӕй йӕ тынтӕ. Уӕлдӕф цуды расыгау, цӕмӕй Цадмӕ рарвита йӕ фынтӕ. Тынтӕ зилынц тархъӕды бынӕй, Зӕххӕй бӕлӕстӕм фӕхилынц. Иутӕ буцӕй сыфтӕрты — фг’ *ӕй, Иннӕ — дидинджыты зилынц. Иу ыссардта дидинӕджы бындз, Иинӕ фынӕй цъиуӕй хъазы. Цъиуӕн базырӕй ӕмбӕрзт йӕ фындз. Иннӕ цады дауы хъазы. Цады найыпц бӕлӕстӕ сӕхи, — Хъӕд фырцинӕй цады хъазы. Мӕй дӕр фены цады был йӕхи. Цад йӕхимӕ тыптӕ ласы. Худынц сыфтӕртӕ кӕмдӕр ӕнцад, Уӕлдӕф сыфтӕртыл улӕфы. Уӕлдӕф нуазы сыфтӕртӕн сӕ ад... Худын хъуысы, худын сӕфы. Сусӕгӕй сыбар-сыбур хъуысы. Уӕлдӕф дидинджытӕм хъуызы. Афтӕ уарзон уарзонмӕ хъуызы, Уарзон уарзоны куы мысы. Сусӕг сыр-сыр сыфтӕртӕй ыссыд... Уыдон худгӕйӕ фӕцудынц. Уӕлдӕфы фӕлмӕн батӕ хъуыеыд... Ууыл сыфтӕртӕ фӕхудынц. СЫЛГОЙМАГ Хӕйрӕгӕн йӕ цӕстӕнгас райста, Хӕцаг калм ын радта ӕвзаг. Йӕ дзӕбӕх уынд хъӕдӕн уый байста, Иӕ къахайст та радта йын саг. Гӕдыйӕн уый райста йӕ митӕ, Сывӕллонӕй — мидбылты худт. Иӕ зӕр\'$йы — бирӕ фыдхинтӕ... Йӕ цӕссыг йӕхи мидӕг уыд. Рӕ. угъдӕй фыд-зӕрдӕтӕ исы, Иӕ фыдӕвзаг маргӕй у дзаг. Лӕгӕн уый йӕ зӕрдӕмӕ хизы, Мӕстыйӕ уый — калмау хӕцаг. Йӕ зӕрдӕ хӕйрӕгау фӕливы: Куы уары, куы хурау кӕсы. Мӕлӕтау йӕхимӕ ӕссивы, Уый зӕрдӕты ласы, хӕссы. Фыруарзтӕй ӕцӕг уый фӕкӕуы, Мӕстыйӕ фӕхуды ӕргом... Кӕй нӕ уӕ, кӕй нӕ уӕ нӕ хъӕуы?! Иӕ ном у... Сылгоймаг — йӕ ном. ФЫЦЦАГ ФӔКАСТЫ УАРЗТ Фыццаг фӕкасты уарзт — Ӕнӕтӕригъӕд маст. Лыстӕгмур хуры тын, Дзӕнӕты царды фын, Ӕнӕ дуар ӕхгӕд, Ӕнӕ фӕд-фӕды фӕд, Тыхджын арвы гӕрах,. Ӕнӕхуысгӕ цырагь, Ӕнӕмӕлгӕ мӕлӕт, Зӕрдӕ уынгӕ дзӕнӕт. 1« АРВЫ ЦӔФ Арв ныццавта тулдз бӕласы, арв> Ахызт цӕф, йӕ цъуппӕй уидӕгтӕм уый ахызт. Арвы зынг йӕ зӕрдӕйы бынтондӕр бахызт — Тулдз ӕвиппайды ризгӕ судзы тарф. Уӕ, ӕвиппайды ӕнӕ ныхасӕй уарзт, Афтӕ зӕрдӕ ды ӕвиппайдӕй ныццӕвыс, Цинӕй тагьд дзӕнӕты ризгӕ, судзгӕ сӕфыс^ Дӕу нӕ уромы мӕлагты маст. УАРЗОНЫ ФЫН Ӕрбалӕууыд райсомӕй раджы уый, раджы, Уый сӕрды. Мӕ зӕрдӕ фырцинӕй фыхти цыма аджы, Мӕ зӕрдӕ... Ныррухс и мӕ цӕсгом. Иӕ фӕстӕ фырцинӕй Ӕз кастӕн. Мӕ уарзон, дӕ иу уынд бӕллӕхдӕр.фыдхинӕй У мастӕн. Уый буцгомау фелвӕста. мидбылты худгӕ Мӕ удмӕ. Уӕ, уарзон! Дӕу уарзын У карз зын. Ды разын, Цӕй, тагьд, Мӕ зӕрдӕйы Фат Ныссагъд! ♦ ♦ ♦ Бауарзтрй, бауарзтой тынг Лӕппу мӕ чызг. Уарзтӕй сӕ зӕрдӕты зынг. Сыгъд. Чызг ныр ӕнхъӕлцау уыди. Марынӕй тарст. Афтӕ хъуыди уый, хъуыди Уарзт. Чызджы ӕвзонынц, хӕрынц.. Фенад ын цард. Хионтӕ чызджы тӕрынц Дард. Лӕппу сӕ хӕрӕфырт у — Баци хӕрзсӕфт. Ахаста цӕсгомыл туг — Цӕф. Чызг та ма аринаг уыд.... Фесӕфт йӕ цард. Ауыгьдӕй кауыл лӕууыд Мард. Хъавыд зӕгъын ма цыдӕр — Гом уыд йӕ дзых... Баныгӕдтой сӕ кӕмдӕр Сых. УАД Кодта нӕ цъитийӕ уад, Марзта уый бӕстӕ мӕ хаста. Хӕдзӕрттӕ калдысты уӕд, Уад цыма иста йӕ хӕстӕ. Фалгӕрон кодта бынтон, Сау комы хъӕутӕ сыгьдысты. Уыд цыма зӕххыл зындон — Лӕгӕттӕм адӕм лыгъдысты. Иууылдӕр бӕстӕ уыд тарст. Ниудтой-иу куыйтӕ мӕ ниудтой. Нал уыдис иу дӕр ӕдас. Алырдӕм адӕм ысхъиудтой. ■ Иу ӕмгар мемӕ лыгъди, Иумӕ лыгъдыстӕм нӕ хохмӕ. Хӕдзар кӕронӕй сыгьди. Батахти ӕмгар йӕ тохмӕ. Арты ысмидӕг ӕцӕг, Батӕррӕст ласта уый уатмӕ. Артмӕ уый бацыд хӕстӕг... Радавта уарзоны артмӕ. Уарзонӕн батӕ кӕны, Уарзон йӕ хъӕбысы хаста. Арт сӕ бынтондӕр хӕры... Уад сӕ кӕдӕмдӕр фӕхаста... Нал уыди арвыл къӕм дӕр, Банцади уад дӕр йӕ куыстӕй. Мардӕй ыссардтой кӕмдӕр лУарзӕтты багонд хъӕбыстӕй. УӔУУӔИ! Уӕууӕй, нӕуӕндаг, кӕнӕм фыдвӕндаг— Алырдӕм куы акӕсай дзӕбӕх: Къуымых — нӕ ӕвзаг, къуындӕг — нӕ фӕндаг, Н’ алыварс—тархъӕд, къӕдзӕх! Цӕуы кӕдӕмдӕр куырмӕй нӕ фӕлтӕр, Иугӕйттӕй былтӕй кӕлгӕ... Кӕуы нӕ сыл дӕр, ирӕд фӕфылдӕр... Кӕугӕ ды дӕр сау куыдӕй, кӕугӕ! Кӕм уа цӕрвджындӕр, уырдӕм нӕ хуыздӕр Къах-къухтыл кафгӕ цӕуы. Кӕм уа нӕ зындӕр, уым та мӕгуырдӕр Сау цӕссыг калгӕ цӕуы... Цӕй, ныр цы кӕнӕм, куырмӕй куыд цӕрӕм? Кӕй аххос кӕнӕм нӕ зын? Ӕмвӕнд нӕ кӕнӕм, ӕнгом нӕ цӕуӕм... Уастырджи, фӕзын нӕм, фӕзын!.. * * Уазал дӕ зӕрдӕмӕ калын, Уӕ, мӕ хур, ӕз. Зарын ӕз, зарын дын, зарын, Айрӕз ды, рӕз. Тымыгъ дӕ авдӕныл тауыи, Ахуысс ды, цӕй. Дӕу ӕз рӕвдауын, рӕвдауын, Ау фынӕй. Ризы дӕ зӕрдӕ мӕ ризы, Судзын ӕй ӕз... Риссы, ӕнхъӕлдӕн, уый риссы. Айрӕз ды, рӕз. Судзы мӕхӕдӕг ӕз артау, Ракӕс-ма, кӕс... Уарзын дӕ, уарзын дӕ цардау, Уӕ, мӕ хур, ӕз. Уарын дыл калын ӕз, калын, Уӕ, хуры хай. Уый ӕз мӕ цӕссыг лӕдарын. Ма кӕ тӕргай. Хурау кӕндзынӕн ӕз сӕрды Батӕ дӕуӕн. Афтӕ ды, афтӕ, мӕ зӕрдӕ, — Удылӕууӕн. Хох! Мӕ хох, мӕ хох, мӕ хох, Фесӕфай бынтондӕр. Рох дӕ, рох дӕ, рох, фыдрох, Нал уыдзӕн зындондӕр. Хъӕутӕ къуыбыртыл цӕрынц, С’ алыварс — зӕйуӕттӕ. Дӕттӕ быдыртӕ хӕрынц, Хох-лӕгӕт — нӕ уӕттӕ. Хӕхтӕй цъититӕ кӕлынц, Бирӕйы фӕхӕссынц. Хуымтӕ сау зӕйӕ хӕлынн. Афӕдз дӕр нӕ хӕссынц. Хӕхтыл сау зӕйӕ цӕндтӕ Миназгай фӕкодтам. Дӕгъты, къӕдзӕхты кӕндтӕ Тухитӕй ыскодтам. Калӕм сау хуымыл нӕ туг, Къахӕнтӕй фӕкъахӕм. Афтӕ лидзы, згъоры дуг. Сау дуртӕ фӕлдахӕм. Хох — хъӕбӕр. Сыгьд у, сыд у, Хортӕ дзы нӕ зайы. Хох зыд у, зыд у, зыд у, Хорӕй нӕ фӕсайы Хӕхтӕй рауайы ныл зӕй, Нал вӕййы хъӕбӕрхор. Ниуӕм талынджы сыдӕй, Бахӕрӕм нӕ фӕлхор. Стонг, ӕххормагӕй, сыдӕй Чъизи цардмӕ хъавӕм. Мах кӕрӕдзийӕ зыдӕй Дур-хъӕдур фӕдавӕм. Фесӕф, фесӕфай, мӕ хох, Фосӕфай мын тагъддӕр. Ды мӕнӕй нӕ кӕныс рох, — €ау цӕссыджы ’ртах дӕ. ХОХЫ ЦАРД — Нӕ фыдӕлтӕ — нӕ сӕрӕнтӕ, Ӕрыгонӕй — фыд-зӕрӕдтӕ, Цӕй гуыбыр стут сымах? — Нӕ хох у дзаг ныр ахӕмтӕй, Фӕкъахтам хӕхтӕ къахӕнтӕй, . Ӕккойӕ хастам мах. — Цӕуыл кӕут, цӕ, устытӕ? Цы мын ысты уӕ куыстытӕ? Цӕмӕн ыстут ӕнкъард? — Нӕ уынӕм мах нӕ хӕстӕджы, Фыдкуырм ыстӕм нӕ фӕздӕджы — . Ӕлгъыст у хохы цард. — Цӕй тар ыстут, нӕ фӕсивӕд? Цӕмӕ кӕсут уӕ фӕди-вӕд? Цы уӕ ферох сымах? — Нӕ зӕрдӕ гъеныр — сау мӕты: Ирӕдыл зӕрдӕ банӕты, Ирӕд хъӕуы ныр мах. — Цӕй фыдхуыз стут, нӕ чызджытӕ?! Цы ран фестут фыдсыджыты? . Цӕуылнӕ стут сӕрӕн? — Уыдыстӕм мах хӕрз сӕрӕнтӕ, Ныйистӕм ныр фыд-зӕрӕдтӕ. Ысчынди нын кӕлӕн. — Уӕ, сабитӕ, цӕуыл кӕут? Фыдгӕмттӕй мын кӕдӕм цӕут? Цы уӕ хъӕуы сымах? — Ӕрцауыгьтой нӕ дадаты, Нынныгӕдтой нӕ нанаты, Сыдӕй мӕлӕм ныр мах. САУ АЗ Дагъы байтыдтон хъӕдур Уалдзӕджы. Загътон: араздзӕн, мӕ хур, Уазӕджы. Кодтон хохрӕбын ӕз хуым. Байтыдтон. Хохӕй иу гага дӕр уым Нал уыдтон. Хуымыл акалдтон мӕ туг Къахыныл. Амбырд сау халӕтты дзуг Сау хуымыл. Уидзынц мыггаджы быптоп Халӕттӕ... Фидып, фидын уыд зындон Хъалӕттӕ. Рауад дагъы хуымыл зӕй — Бабынӕй. Загътон: бацӕрон ныр, цӕй, Давынӕй. Къуымтӕй сабитӕ кӕуыпц Сау куыдӕй. Гӕмттӕй курынмӕ цӕуыпц Тарф зыдӕй. Нал и, нал мын и гӕнӕн, Бавналон. Нал и афтӕмӕй цӕрӕн, Бавзарон. Нал уыд, нал уыди фӕрӕз — Радавтон. .Давын райдыдтон уӕд ӕз. Батавтон. Иу хатт радавтон хъӕдур Хъавгӕйӕ. Цӕнгтӕй рахиз цонг фӕмур Давгӕйӕ. Иннӕ — радавтон кӕрдзын Галгӕстӕй... Уыд мӕнӕн хӕрз зын мӕ зынг Ахӕстӕй. Даудтон ахӕстоны ӕз Сонт асы. Афтӕ ахицӕн мӕ хӕс — Фондз азы. Уым мын балвӕста мӕ цонг Сау рӕхыс. Уым мӕ бахордта ыстонг — Сау сӕг хуыз... Фесӕф, фесӕф, хох, мӕ хох, Бабын у. Цард — фыдцард. Мӕ хохы тох. Давын у. ДЫУУӔ ХӔЛАРЫ Уӕ, ӕгас ды цу, хӕлар! Нал дӕ федтон рагӕй. Рацу, судзы нӕм сӕнар, Суг кӕм и, кӕ, фагӕй! Рацу. Бонмӕ уал фӕкӕс... Дон тӕдзы нӕ цартӕй... Бонмӕ кадджытӕ фӕхӕсс... Иухатт нӕ куы тардтай... Тынг нӕ хӕдзар у фӕздӕг, Калдзынӕ дӕ цӕссыг. Цӕй, ӕрбабад уал хӕстӕг, Дур-хъӕдур — нӕ хӕссӕг. Ай дын сау хъисӕй фӕндыр, Зардзынӕн ӕз дӕр та. Райдай, лыстӕг тӕн, зыр-зыр... Фехӕла мӕ зӕрдӕ. <Цӕй, ныр хъус уӕдӕ, ды хъус — Кадӕг дын нӕ цардӕй. Уыд нӕ хӕлд гуыбын фыдхус... Бадтыстӕм ӕнкъардӕй. Хуымтыл рауади уӕд зӕй... Сау зӕй нӕ ӕрбырста... Азар, азар, цӕй, ды, цӕй. Фестӕм мах ӕххуырсты. Мусмӕ нал райстам фыййаг... Бӕстӕ нӕм цӕрдузтӕ... Зоныс, зоныс ма, миййаг, Радавтам ӕнгузтӕ? Ды цӕй дзӕбӕх дӕ, быдыр — Зайы алцы, зайы... Махыл сӕвӕрдтой гуыдыр. Ауагътой нӕ цъайы. Зоныс, зоныс ма сӕ ды, Байсӕрстой нӕ дохтӕй. Стонг, бӕгъӕввадӕй, сыдӕй Балвӕстой мах рохтӕй. Зоныс, зоныс ма сӕ ды, Уистӕй нӕ куыд надтой. Зон сӕ, зон. Кӕн сӕ хъуыды — Миты нӕ куыд тардтой. Тынг ызгъордтой уӕд быдыр Иууылдӕр нӕ фӕстӕ. Мах нымадтой уым хуытыл, Надтой нын нӕ фӕрстӕ. Нардӕй хаудтой уыдон тъӕпп, Цӕсгӕмттӕ — сырх-сырхид. Худт сын уыд нӕ гӕпп, фыдгӕпп, Калдис-иу нӕ сурхид. Уынгты, уынгты нӕ сырдтой, Мардыстӕм нӕ хидӕй. Худгӕ алывыд дзырдтой, Аппӕрстой нӕ хидӕй... Айнӕг кодта махыл дон, Уазал нӕ ысхордта. Тон нӕ доны авг ды, тон... Иу ус нӕм ызгъордта. Доны, доны бын фӕдӕн... Баззайай дзӕгъӕлӕй!.. Аскъуыд фӕндырӕн йӕ тӕн... Басудзай цӕхӕрӕй!» ХЪӔДЫ СУСӔГДЗИНӔДТӔ Хӕхты аныгуылди бон. Ӕврагъ хуры тын нӕ уагъта. Рухс ӕм дзуры: «Уӕ хӕрзбон»... Ӕхсӕв тар пӕлӕз ӕруагъта. Бӕстӕ бацъынд и, ныхъхъус. Зарынц дидинджытӕ иумӕ. Калынц, калынц та сӕ рухс Цадӕн стьалытӕ йӕ риумӕ. Найы цады арв йӕхи, Цады стъалытӕ ӕрттивы, Федтой цары бын сӕхи... Цады хуыз фӕливы, ивы. Бӕстӕ иууылдӕр — ӕнцад. Уӕлдӕф дидинджыты тилы, Банцад хъӕды бын дӕр цад. Хъӕндил дидинджытыл хилы. Уый ӕрттывтытӕ кӕны, У цыма ӕцӕг ыстъалы. Арвӕй стьалытӕ кӕлы — Хауынц цады, хауынц малы. Ракаст сусӕгӕй нӕ мӕй, Тауы тархъӕды йӕ тынтӕ. Хъӕр фӕцыд: «Цӕв ӕй, цӕв ӕйЬ Федта тархъӕд та фыд-фынтӕ: Хъӕды бахӕцыд кӕмдӕр Иу лӕг иннӕмӕн йӕ хурхыл, Хъӕдӕй фехъуыст ма йӕ хъӕр,. Мардӕй ахаудта уый дурыл... Иу ран хъӕдӕй ма ӕцӕг Тар уыг бӕласӕй дзыназы... Ис ма сау туджы мӕцӕг... Бирӕгь та кӕйдӕр тут нуазы.. ИЗӔРГӔРӔТТӔ Къӕдзӕхы фӕстӕйӕ хур Ӕврӕгътӕм калы йӕ тынтӕ. Къӕдзӕхтӕ кӕм — цъӕх, кӕм бур. Ӕврӕгътӕ — буртӕ, сырхытӕ. Зынгау ӕрттивы нӕ дон, Сӕхи дзы ӕврӕгътӕ найынц. Зынгау фӕхуыссы нӕ бон... Сӕхимӕ зӕрдӕйы сайынц. Арвыл тыбар-тыбур кӕнышх. Фыдхуыз стъалытӕ, дардӕй Зӕхмӕ ӕнкъардӕй кӕсынц. Диссаджы бӕрзонд цъӕх арвӕй. Хъӕдыл ныккалди сӕ рухс. Змӕлгӕ нал кӕны хъӕд дӕр: Бафынӕй, банцад, ныхъхъус, Нал дзы ызмӕлы сыфтӕр дӕр. Дардӕй ӕнкъардӕй кӕмдӕр Саугуырм уыг къохӕй ныууасы. Зӕрдӕ ӕлвасы йӕ хъӕр, Зӕрдӕ йӕ хъӕрмӕ дзыназы. Афтӕ нӕ зоны ӕнцой, Рӕвдыд нӕ зоны мӕ зӕрдӕ: Ӕдзух йӕ низ у йӕ кой, Хъарӕг — йӕ уалдзӕджы хъӕртӕ.. Г79 Цӕуылнӕ цин кӕныс ды Диссаджы дунейы хъазтыл? Ӕви ӕнкъард вӕййыс ды Миназон адӕмы мастыл? Ӕвиппайды цы ссыгъдис дӕуӕн Судзгӕ цӕхӕрау дӕ хуылфы? Нал ис дын зӕххыл лӕууӕн, Ие кӕд ныххаудтӕ ды цъыфы? Ие ды ныррызтӕ бынтон, Ницӕуыл лӕууыс ӕппындӕр? Йе та дын зӕхх у зындон, Гъемӕ кӕуыс ды цӕуылдӕр? Ие ды гуырысхо кӕныс Адӕмы амондджын цардыл? Йе кӕд дӕхимӕ хӕцыс Хъарӕггӕнӕгау дӕ зардыл? Нӕ, кӕд ды калыс дӕ пырх, Д’ амонд дӕр фесӕфти тохы? Йе дӕ кӕд нал баззад тых Ӕмӕ ныдздзӕгъӕл дӕ къохы. Нӕ, кӕд мӕлӕтмӕ кӕсыс, Нал зилыс, нал кӕд ныр дардыл? Ие кӕд уӕлӕмӕ бӕллыс, Худые ды кӕд зӕххон цардыл? Ма тӕрс! Ӕрӕнцай уал ныр, ■— Тухи нӕ сӕфы дзӕгьӕлы. Ма кӕн дӕхиимӕ хыл — Фехъусдзысты дын дӕ хъӕры. Барухс у, дӕхиуыл ысхӕц, Ралӕудзӕн афон нӕ бӕстӕн. Райсдзысты иууылдӕр хӕс, Бавналдӕн алчи йӕ гӕрзтӕм. Гуыпп кӕндзӕн адӕмы куыст, Хӕлдзӕгӕй адӕм кӕсдзысты. Ферох уыдзӕни сӕ тыхст, Уарзонӕй иумӕ цӕрдзысты. ХӔХТӔ СУДЗЫНЦ Судзынц, судзынц, судзынц хӕхтӕ, Арт нытътъанг ӕмӕ ныппырх. Пиллон калыиц дӕгътӕ, дӕгътӕ, Сау хох талынджы ныссырх. Дымгӕ арты суры размӕ, Дымгӕ дымгӕйы тӕры. Арт ызгъоры цъасӕй-цъасмӕ, Сырх арт фӕсалы хӕры. Сауӕй зайы хох йӕ фӕстӕ, Пиллон калы разӕй арт. Сауыл зайы рухс гӕбӕзтӕ, Рухс ӕрттивынц зӕхмӕ дард. Арвау дардмӕ хох ӕрттивы, Хохӕй стъалытӕ кӕсы. Дымгӕ размӕ арты ссивы, Арт та фӕсалы хӕссы. Арты бандзӕрста уый тохӕй Абон сахъ фыййау ӕцӕг. Уый нӕ ныууагъта, нӕ рохӕй Хохыл бур фӕсал хӕцӕг. Кодта уый йӕхицӕй над хос, Афтӕмӕй бынтон фӕхъал. Нал хъӕуы фыййауы фадхос, Нал хъӕуы зӕронд фӕсал... Хох ныр баззади сӕнтсауӕй, Федта уый цыма зыидон... Нӕ, уый рӕмбӕрздзӕни тауӕй, Уалдзӕг цъӕх уыдзӕн бынтон. Уым та хиздзӕни нӕ фыййау — Тагъд у уалдзӕгӕн йӕ дуг. Уым хӕлиу кӕндзӕн зыд зӕйау Фыстӕ, уӕрыччытӕй дзуг. 1&1 ДЫМГӔ Дымгӕ згъоры, Тымыгъ калы, Ниуы, ниуы, Бӕстӕ халы: «Дымгӕ, дымгӕ дӕн ӕз, Тауын, тауын пӕлӕз. Бакӕ рудзынг! Дӕн ӕз сур зынг, Мигъты мемӕ ӕз хӕссын. Тымыгъ калын, Бӕстӕ халын, Цӕй, дӕумӕ, дӕумӕ кӕсын! Хӕст мысын... Ӕз бырсын». «Рацу, уӕ, дымгӕ, ды рацу, Зонын, зонын дӕу. Алы хуынчъытӕй ӕрбацу, Тох мӕ бон нӕу, нӕу. Цӕй ӕркӕ, ӕркӕ дӕ хъӕццул Ды мӕныл. Ӕз ӕрхуысдзынӕн дӕ хӕдцур Мадкъӕлыл. Уӕ, дымгӕ! Рацу, цӕй, Хъаз мӕнӕй... Ӕз хуыссын, хуыссын. Фепон зын. Зын, зын, зын. Зын... .Мӕлын». '«Тауын, тауын дыл хъӕццул, У бӕмбӕгӕй. Тауын, тауын ӕз фӕлтӕргай. Ӕз кӕнын, кӕнын хъӕбыс, хъӕбыс. Ыс—. Ӕнцад ды хуысс... Зилын, зилын, зилын бӕстыл, Исын хӕстӕ... Цӕй, хӕрзбон. Ӕз кӕм уон,	1 Футт, футт, -Уым — гаффутт». ТУЛГӔ ДУР Хохӕн йӕ бӕрзондыл иу дур лӕууыд, Дуртӕй рӕсугъддӕр йӕхицӕй нӕ уыд. Даудта йӕ дымгӕ, сӕрфта йӕ ӕдзух, Рог ӕврагъ уымӕй нӕ кодта, нӕ цух. Калдта цӕхӕртӕ уый, мӕйтӕ дзы каст. Диссаг: кӕцӕй йӕ ысхаст, йе ӕрхаст? Стыр цад хохы бын худти, куыдта. Сау хох йӕ сау буар цады уыдта. Хохӕн йӕ сау рагъыл дур дӕр лӕууыд, Дуртӕй рӕсугъддӕр йӕхицӕй нӕ уыд. Бахӕлӕг кодта йӕм хохы сӕр дур: «Дӕлӕ куы и доны бын дуртӕй дӕр хур. Цом ӕмӕ донмӕ ныттулон, кӕсон, Дуртимӕ, хуримӕ 'рттивгӕ цӕрон.» Ратылди хохӕй, хъӕргӕнгӕ цӕуы, Хох дӕр йӕ фӕдыл кӕуы мӕ кӕуы. Ратахт йӕ фӕдыл уӕд цӕргӕстӕй дзуг,. Хох ысси иууылдӕр бумбули, тут. Цӕргӕстӕ холынхъӕл дуры сырдтой, Гъемӕ кӕрӕдзийы хордтой, тыдтой... Дур дӕр йӕхицӕн дӕлӕмӕ тылди, И’ алыварс цӕргӕстӕй иу дзуг зылди. Рухс дур ӕрхӕццӕ мӕ цады ныххауд, Доны уый хауд ӕмӕ хауд ӕмӕ хауд... Хауди мӕ хауди уый цады фыдтагьд... Цады бын сау ӕрхы зӕххы ныссагьд. Цадӕн йӕ быны лӕууы мӕ кӕсы, Цъӕх арвыл ырттивгӕ хуры мысы... Доны ӕндӕр дур йӕхи уый хуыдта, Хурмӕ ӕдзухӕй куыдта мӕ куыдта. АБЫРДЖЫТӔ Сусӕгӕй, тарӕй тӕрхъусау тӕссӕй Хъахъхъӕнынц хъӕдӕн йӕ бынтӕй, Хӕмпӕлы бадгӕйӕ бирӕгъхуызӕй Улӕфынц уыдон сӕ зынтӕй. Бирӕ хатт уыдон мӕлгӕйӕ сыдӕй Фӕндӕгтыл цӕуджыты сафынц Бирӕгътӕ афтӕ ыстонгӕй, зыдӕй Комкоммӕ хъӕутӕй фӕдавынц. Уыдон нӕ зонынц ӕфсымӕр. Хӕрынц Иууыл, кӕйдӕриддӕр арынц. Бирӕгьау сау хъӕды зилынц, цӕрынц. Фӕндӕгтыл искӕйы марынц. Тарӕй, ӕнкъардӕй сӕ цардмӕ кӕсынц, Хъӕлдзӕг цард уыдон нӕ зонынц. Тӕрхъусы фезмӕлдӕй уыдон тӕрсынц, Адӕмы се знӕггӕ хонынц. Уыдон дӕр рухс цардмӕ рагӕй бӕллынц, Марынц уӕддӕр ма ’мӕ давынц. Сау хъӕды фӕндӕггыл уыдон мӕлынц, Ахсынц сӕ, дардмӕ сӕ сафынц... Ме ’ххормаг гобитӕ, уарзын уӕ ӕз, Зоны мӕ зӕрдӕ уӕ тар зын. Тархъӕд уын сафы уӕ тых ӕмӕ рӕз, Уарзын, зӕрдӕйӕ уӕ уарзын... ТАЛЫНГӔИ РАИГУЫРГӔТӔ Уазал, стонг ӕмӕ мӕлӕт Бауарзтой мӕ бӕстӕ. Нӕт, мӕ адӕм, хохы нӕт Тонгӕйӕ дӕ фӕрстӕ. М’ адӕм лӕгӕтты цӕрынц: Алырдыгӕй — дуртӕ. Зымӕг стьӕлхатӕ хӕрынц, Сӕрды та — хъӕдуртӕ. Ризы уазалӕй мӕ хох, Сӕфынц дзы ыстонгӕй. Уым нӕ кӕныыц адӕм рох Бирӕгъты ӕрдонгӕй. Тонгӕ ’взонынц сын сӕ мард Бирӕгътӕ фӕдбоны. Цӕй, кӕцӕй та сӕ фӕтард? Чи та мын сӕ тоны?.. — Цӕй, кӕцӕй цӕут сымах, Уазал, стонг, мӕлинаг? — Талынг тарӕй суры мах, Агурӕм хӕринаг. Уарзын, уарзын дӕ, мӕлӕт, — М’ адӕмы кӕй уарзыс. Нӕй дӕуӕн, мӕлӕт, мӕлӕт, ,'М’ адӕмы нӕ уадзыс. * ♦ * Хӕцаг калм... Лӕгӕттӕй — фӕздӕг. Хӕрз сидзӕрты цӕсгуытӕ. Цӕуын мӕлӕтмӕ арф, хӕстӕг. Зӕронд амад мӕсгуытӕ. Гуыбыр адӕм бызгъуырты тыхт, Ӕд къахӕнтӕ цӕугӕйӕ. Ӕрыскъӕфт чызг, нӕвӕндон тыгьд, Зӕрдӕбынӕй кӕугӕйӕ. Мӕрдон ысмаг. Куыст — хиды тӕф. Зӕронд зӕппӕдзты зилын. Ӕнгузы тӕф, хӕххон уӕлдӕф Цӕрӕнбонты фӕцъирын. Кӕсын ӕдзынӕгӕй фӕлмӕн, Ӕргом кӕсын мӕлӕтмӕ. Мӕ хӕлар, адоныл мӕнӕн Мӕ фӕндаг у дзӕнӕтмӕ. УЫГ Ӕхсӕв ӕнцад фӕцӕйцӕуын нӕ уыпгмӕ, Куы ныхъхъус вӕййы бӕстӕ, уӕд. Цӕуыпц ӕнцад фӕхьусыимӕ нӕ уынгмӕ, Уӕ, уыг! Дӕ хъӕртӕ мӕм цӕуӕд! Дзыназы уыг та зӕппадзӕй, дзыназы. Ныхъхъуыста зӕрдӕ йӕм бынтон: Уӕ, уыг! Дӕ дзынӕзт зӕрдӕ ласы, ласы — Дӕ хъӕрзты ис мӕлӕт-фӕндон. Ӕхсӕв ӕнцад сабырдзинад ды тауыс, Ӕнкъардӕй хъусыи-иу дӕумӕ. Ӕхсӕв ды мӕрдты зӕппадзты рӕвдауыс, Нӕ тӕхыс зӕппадзтӕй хъӕумӕ. Ӕз уарзын дӕу, уӕ, уыг, зӕрдӕйӕ уарзын, — Кӕй уарзыс талынг мӕрдты ды. Дӕ дзынӕзт зӕрдӕйӕ кӕй суры тар зын Ӕмӕ ӕнцойдзинад дӕтты. КӔДДӔФӔНДЫ Кӕд дӕ фӕнды тӕхын уӕларвмӕ, Кӕс ӕм уӕд дардмӕ Ӕхсӕв. Кӕд дӕ фӕнды цӕуын дӕлдзӕхмӕ». Уӕд кӕс ӕхсӕвмӕ Дзӕбӕх. Кӕд дӕ фӕнды цӕрын нӕ зӕххыл — Ӕрбад йӕ зӕххыл... Фӕсудз. Кӕд дӕ фӕнды цӕрын сыгьдӕгӕй — Цӕрӕд фӕздӕгӕй Дӕуд. Дӕ зӕрдӕ кӕд, миййаг, нӕ зары — Кӕн ӕй ӕвзалы, Ие — сӕг. Кӕд рухс дӕ зӕрдӕмӕ нӕ кӕсы, Уӕд уарз ды хӕфсы Ӕцӕг. ♦ ♦ Дзӕнӕтмӕ бӕлгӕйӕ Ӕз уарзын зындон. Зындоны цӕргӕйӕ Фӕсудзын бынтон. Фыдтухи зындонӕй Мӕхимӕ хӕссын. Зындоны фӕндонӕй Дзӕнӕтмӕ кӕсын. ГО1 УАЛДЗӔДЖЫ ЦИН Ӕз тарӕй ахӕстоны бадтӕн — Ӕмбӕхстой уалдзӕджы мӕнӕй. Ӕз бадтӕн. садтӕн ӕмӕ тадтӕн, Нӕ кодтон иу минут фынӕй. Ӕруасыд рудзынгӕй дзывылдар, Ӕрзарыд зӕрватыкк хъӕрӕй. Мӕ худт, мӕ уарзт, мӕ цин фӕфылдӕр — Уый уалдзӕг, уалдзӕг у сӕрӕй. ФИАЛКӔ Уалдзӕг ам нӕ уыдтӕн, Ахӕстоны бадтӕн. Давӕг ӕз нӕ уыдтӕн — Тадтӕн ӕмӕ тадтӕн... Дидинджытӕ чидӕр Рудзынгӕй ӕрбахста. Загъта: <Уӕ, мӕ сидзӕр, Дидинджытӕ ахсгӕ». Фиалкӕты бастӕй Рудзынгыл ӕрцахстон... Зӕрдӕ феуӕгъд мастӕй — Дидинджытӕ уарзтон. * ♦ » Ӕз кӕуын, дзыназын, ӕз фӕниуын, ниуын. Ӕз фӕниуын, ниуын, фехъусыс мӕ, цы? Сау зӕрдӕ фӕсудзы мидӕгӕй мӕ риуы, Мидӕгӕй мӕ риуы сау туджы мӕцы. Уалдзӕгмӕ бӕллыдтӕн, уый цинӕй рӕзыдтӕн. Уый цинӕй рӕзыдтӕн карз зымӕджы ӕз. Уалдзӕг мӕ фӕсайдта, раджы уый нӕ зыдтон, Раджы уый нӕ зыдтон, сӕфдзӕни мӕрӕз. Тарф зымӕг мӕ хордта, тарф зымӕг мӕ надта, Тарф зымӕг мӕ надта: зӕрдӕ дзы ныссуй. Уалдзӕг мӕ фӕсайдта, дидинджытӕ радта, Дидинджытӕ радта сау халонӕн уый. Сау халон фӕхӕссы, сау халон сӕ хъазы, Сау халон сӕ хъазы фаджысы сӕрыл. Уый мӕнмӕ ныр уасы, адӕмы туг нуазы, Адӕмы туг нуазы алыран зӕххыл. Нал фӕразын зӕххыл, фескъуыйы мӕ зӕрдӕ, Фескъуыйы мӕ зӕрдӕ, тоны та мӕ риу. Бахус и мӕ хъӕлӕс, нал хъуысынц мӕ хъӕртӕ, Иа, хуыцау, мӕ хъӕртӕй фехъуысӕд дӕм иу! АРВЫ ТЫН Рухс дӕн, Рухс дӕн ӕз. Мӕнмӕ ды кӕс, Уӕ, зӕххон лӕг! Хӕсс дӕхи. Дӕхи мӕнӕй ды хӕсс... Ӕз дӕн хонӕг. Арвӕй тын нывӕндын ӕз зӕхмӕ. Зӕхх у талынг. Систон ӕз мӕхи зӕххӕй зӕгъмӕ, Тынтӕ калын. Ӕз рыг дӕн. Хуры уарыны рыг дӕн, Арвыл хъазын. Кӕс, ды кӕс. Дӕ зӕрдӕйы зынг дӕн, Зӕрдӕ ласын. Худы, худы дардӕй хур мӕнмӕ, Ӕз ӕрттивын. Хур фӕлидзы сау мигъы цӕммӕ — Хуыз фӕливын.	; Кӕс, фӕцӕуы мигьы уӕлӕ хур,	; Сӕфы мигьы. Сӕфын арвыл... Хуры сур ды, сур... Кӕсды джихӕй.	I КУЫРМЫТЫ ХУЫЦАУ Ды хуыссыс, кӕйдӕр хуыцау, Ды хъӕрзыс фынӕйӕ. Зӕрдӕ, зӕрдӕ дӕ ныссау: Бацъынд дӕ фыр <нӕ»*йӕ. Дымгӕ футтытӕ кӕны — Бапыхцыл дӕ рихи... Цӕссыг, сау цӕссыг кӕлы. Сау зӕрдӕ фӕдихи. Хъӕр кӕнын дӕумӕ, кӕнын Туджы малы цадӕй. Малы мардыл ӕз кӕлын, Бахъӕрзын ӕнцадӕй. Хъусыс? Нал хъусыс, цы, ды? Бацъынд дӕ ӕртхуыстӕй... Адӕм нал ысты цъыфы, Бахуыссынц мӕрдхуыстӕй... Цыргъ кӕнын ныр ӕз мӕ кард, Дурты дӕр куыд даса. Сурын, сурдзынӕн фыд-дзард Дард йӕхи куыд ласа! САХАРЫ ХЪӔРТӔ Хур ыссӕуы. Хур фӕтылди туджы. Сахар дзы ныссырх. Сахар аразы бӕрӕгбон. Сахар худы... Уынгтӕ — сӕнӕй пырх... Арвау сахарӕй гӕрӕхтӕ дард ранмӕ хъуысы. Сахар судзы, судзы, судзы... Тулы туджы. Дӕрддзӕф хъӕу хуыссы. Чидӕр ракалдта йӕ сӕнтӕ: Уынгтӕ — сырх, Тугӕй — пырх. Туг кӕны лӕсӕнтӕ. Талынг ахӕстон ныссырх. Уым ыстонг уыд дзуг: Дзуг дзы алырдӕм ныппырх — Нуазы туг. Дзуг ӕххормаг у. Нӕ зоны... Дзуг йӕ нард фыййӕутты ’взоны. Сахар судзы, Тулы туджы. ТАЛЫНДЖЫ АУЫГЪД Ӕхсӕв уыди... Хӕцыди ӕхсӕвимӕ бон. Зӕххӕй ӕхсӕв йӕ сау пӕлӕз нӕ иста. Кӕнынмӕ хъавыд Рухсӕй сау Ӕхсӕв фыдбон, Ӕвиппайд Рухс йӕ уӕлныхты уый систа. -Фӕласы, ласы арвыл сау пӕлӕз Ӕхсӕв. Бынӕй та зӕххыл раргом и нӕ бӕстӕ. Ныккодта Рухс фыдталынг Саутары фыдцӕф, — .Ӕргом ысты фыдталынгӕн йӕ хӕстӕ. Сӕуӕхсид райсом арвыл абадти хӕрз сырх, Фӕтылди мин азты цыма сырх туджы. .Ӕргом ысты сӕ ауындзӕнтыл — тугӕй пырх Рӕстдзинад. Зонд нӕ бартимӕ нӕ дуджы. Рӕстдзинадӕн йӕ цӕст зыд сынтытӕ хӕрынц. Ӕмбийы Зонд, ысси бынтон къуыдыркӕлм. Нӕ бартӕ! Бартӕ цыртыл сау ызгӕ кӕнынц, .Мӕрдон ысмаг сыл сӕвӕрдта фыдрын фӕлм. .Ӕрцауыгъта сӕ раджы Талыш уыдон ам, Фыдгалиутӕ сӕ алырдӕм ныттыгьта. Уыди сӕм Талынг рагӕй дӕр хӕрам, хӕрам. Ныр Рухс фыдталынджы ныссагъди. МӔЛГӔ СЫНТ Сау сынт уасы, сау сынт хъарджытӕ кӕньг, Сау хохы изагры. Тынг йӕ цӕссыг, цӕссыг сау хохыл кӕлы,. Сау хох дӕр ызгьӕлы. Уый нӕ зыдта, уый нӕ сынт, тӕригьӕд пьиуГ ' Цардй, тахт йӕхицӕн. Ныр йӕ тӕригьӕд йӕ зӕрдӕимӕ сиу... Ныр кӕны уый хицӕн. Абон уый ӕрцахста хохы маргджын калм, Йемӕ сси хъуырдухӕн... Сынт ысхӕццӕ маргимӕ, — йӕ сау сынтдзармНыр кӕны фыдтухӕн. Ныр тӕригъӕд циу, уый зоны, афтӕмӕй Уый кӕуы йӕхиуыл. Тоны ныхтӕй уый йӕ зӕрдӕ. Артӕнӕй Туг кӕлы йӕ риуыл. Арвмӕ скаст фӕстаг хатт уый ӕдзынӕгӕй; Нал хынцы йӕ царды. Арвмӕ фехста уый йӕхи йӕ сынтӕгӕй Гъемӕ, ’рхауди цады... Мӕй ма ӕврагъмӕ фӕхудт йӕ мидбылты:. Цадӕй сынт ӕрттивы. Зилы цады стъалытимӕ мид-зылды, Уылӕн сӕ ыссивы. 19» ГАЗЕЛЛӔ Уӕ, хох, мӕхох, мӕ уарзон хох, мӕзӕрдӕ — ды. Мӕнӕй ӕппын нӕ кӕныс рох, мӕ зӕрдӕ — ды. Мӕ уд дӕ бӕрзӕндты тӕхы. Ӕлвасыс химӕ дардӕй ды, мӕ зӕрдӕ — ды. Куы худы уым дӕ кӕмтты хур, уӕд худын ӕз, Куы кӕуыс ды, кӕуын ӕз уӕд, мӕ зӕрдӕ — ды. Уӕ, хох, мӕ хох, фӕлидзы хур, фӕлидзы хур... -Ӕнцад дӕхи ӕруагътай ды, мӕ зӕрдӕ — ды... РУХСДӔТТӔГ МАРГ Зӕрдӕ, зӕрдӕ, марг дыл ауагьди, мӕ зӕрдӕ. ' Пиллон калыс арвмӕ ды. Хъарӕг хъарыс... Арвмӕ зарыс... Ды мӕты. Уау, фӕсудзыс, судзыс, судзыс маргӕй ды. Бадӕ ’взалы, Марг дӕ ’взары. Маргӕй, маргӕй расыгъдӕг мйе зӕрдӕ, Цӕхӕр сыгъдӕй рухс дӕтты мӕ зӕрдӕ. Цӕй, хъӕрзӕд уал. 2(Ш Хувын дурӕн мӕн нӕ фӕнды — Уазал дурӕн кувын ӕз. Ниуын дурыл мӕн фӕфӕнды... Ниуын, ниуын... Нӕй фӕрӕз... Баргьӕвст зӕрдӕ, басыд дурыл, Уӕ, кӕм дӕ ды, тавгӕ хур?! Бамбӕхст мигъы, нал и къулыл. -Уазал дары зӕрдӕ дур. Уӕз—хъадаман хурх ӕлвасы, Цӕнгтӕ дурмӕ — фидар баст. Дуры уазал зӕрдӕ ласы, 'Тоны риуы бирӕ маст.. Хурмӕ ниуы зӕрдӕ — иунӕг, ?ХурЫ няд умим ярппыи Уӕ, мӕ зӕрдӕ/зынтӕ фидӕг, *Чи дын зоны, чи дӕ зын? 2В2 * * ♦ Хӕтын ӕз хӕхтыл, цӕуын ӕз хъӕдты, Цӕуын. Цӕуын цыргъ къӕйтыл, фыдлыг — мӕ къӕхтӕКӕуын. Бырын фыдкъулты, бырын сындзытыл, Бырын. Кӕнын хуынчъытӕ, уынын сынчъытӕ — Фыдрын. Ӕз лидзын, лидзын. Нӕ, нӕ, нӕ зонын — Кӕдӕм. Фӕдӕн дӕлдзӕхы фыддӕр ӕнцонӕн, Фӕдӕн. Ӕз хауын, хауын дӕлдзӕх, дӕлдзӕхдӕр, Бындӕр. Ӕвзарын марг дӕр, къӕдзӕх фыд-зӕхх дӕр* Зын дӕр. Ӕз хауын, хауын. Дӕлзӕхдӕр хауын -Фыдтагьд. Фыддӕр фыдӕнӕн ӕз зӕххыл тауын Мӕ цард... Ды ма ку, ма ку, мӕ цагъдыл ма ку, Мӕ мад. Зӕххӕй ды ма кур, дӕлдзӕхы агур Мӕ мард. ТАРД Дӕуыл фӕхастон, Мӕ хох, мӕхи. Мӕлын дӕ мастӕй Ныр ӕз. Ныр федтай де сӕфт Мӕнӕй, мӕнӕй. Дӕу тыххӕй фесӕфт Мӕ 'рӕз. Ды сурыс дардмӕ, Мӕ хох, ныр мӕн, Бӕллыс мӕ мардмӕ... Цӕмӕн. Фыдӕнӕн уадзын Дӕуӕн мӕ зард. Мӕ хох! Ӕз уарзын Дӕ цард... Ныр дард мӕ хохӕй Кӕмдӕр лӕууын, Мӕ хохӕй рохӕй Кӕуын... ЦӔССЫГ Расырдтат, расырдтат мӕн ныр уӕ тар хъӕуӕй, Сурут мӕ, сурут. Мӕн дуртӕй цӕвут. Дзурын ӕз, дзурын ӕз: <Сау цард мӕ нал хъӕуы>. Цӕйма, фӕрсын уӕ! Цы дарын? Зӕгъут! Лидзын ӕз, лидзын. Ныууагътон мӕ сау хъӕуы. Сау хӕхтӕм лидзын мӕ хӕдзарӕй дард. Уарзон мад, уарзон... Мӕ фӕдыл уый ракӕуы... ’ Ма ку ды, ма ку, ныр Рухс у мӕ цард. Хауын ӕз талынджы, талынджы, талынджы, Агурын талынджы рухсы къӕрмӕг. Ма ку, ды, ма ку ды. Фендзынӕ уалынджы, Талынгӕн фендзынӕ рухсы хӕрнӕг. Сурут. Цӕвут мӕ сымах ныр уӕ сау дуртӕй. ! Рамбырд кӕндзынӕн ӕз уыдонӕй рӕнд. Фендзыстут, фендзыстут сау дурты сау муртӕй, Сау мур ныккӕндзӕни уыдон уӕ фӕнд.	; Сау дуртӕй самайдзӕн аргъуан мӕ сау зӕрдӕ, 1 Аргъуан — ӕрттивгӕ, ӕрттивгӕ, фӕлурс. Талынджы нал уыдзӕн, нал, нал уӕззау хъӕртӕ, Талынджы фендзыстут м’ адӕм, мӕ рухс. КӔРОН Рагӕй, рагӕй агуырдтон ӕз марг, Агуырдтон ӕз марг. Фенон, фенон, загътон, адджын цард. Фенон адджын цард. Нуазын ӕз бындзарӕй марджы къус, Гъеныр марджы къус. Марг, уӕ адджын марг, ды царды хос,. Ды дӕ царды хос. Амонд ӕз ыссардтон сау зӕххы, Арф ӕз сау зӕххы. Рухс уӕлӕмӕ рухсмӕ атӕхы, Рухсмӕ атӕхы. Талынг, мӕйдаримӕ схӕццӕ дӕн, Ӕз ысхӕццӕ дӕн. Ӕз фӕдӕн. Фӕдӕн. Фӕдӕн, ысцӕттӕ дӕн.Ӕз ысцӕттӕ дӕн. МАЛУСӔГ Сусӕгӕй уалдзӕг ӕрулӕфыд зӕхмӕ, Сусӕгӕй зӕхмӕ ӕрдымдта йӕ тӕф. Фӕлмӕн тӕф ацыди зӕххӕй дӕлдзӕхмӕ, Уазал уыд, уазал уӕддӕр ма уӕлдӕф. Быдыр цӕгӕр сӕрау хъулон фӕдардта, Ранӕй-ран урсӕй лӕууыди ма мит. Малусӕг митӕй йӕ буц сӕр ысдардта, Малусӕг фехъуыста уалдзӕджы ’хситт. Малусӕг митӕй нӕ тарсти, нӕ сыди, Уазалы митимӕ тарф уый хӕцыд. Уалдзӕджы цинӕй-иу бонгай рӕзыди, Хъалӕй фырбуцӕй уый Рухсмӕ фӕцыд. Рухсмӕ йӕ буц сӕр уый митӕй ысдардта, Хурмӕ бӕллыди мӕ Рухсы цӕры. Малусӕг Рухсы йӕ мӕлӕт ыссардта — Хурӕй мӕлы. АЛЫХУЫЗОН МӔСЫГ Сонет Сывӕллонӕн йӕ мидбылты фӕхудтӕй, Фӕллойгӕнджыты алыбон хъӕрзтӕй, Сырх тугвӕдон ӕнамонды хӕстӕй, Кӕй тыххӕй зайы тар бӕстӕ гаффуттӕй, Зымӕгӕн та йӕ тымыгъы фӕфуттӕй, Мӕ сидзӕртӕн сӕ гом сыд сау фӕрстӕй, Мӕхицӕн та мӕ зӕрдӕйы мӕстӕй — Ӕз ниуын, зарын уыдонӕн сӕ удтӕй. Ӕз амайын ныр адонӕй мӕсыг, Ехсад-цӕссыгӕй, тугӕй — сырх йӕ дуртӕ, Ӕлыгӕн ын — Рӕстдзинад. Зонд — фыдмуртӕ. Фӕйнӕрдӕм дзы ӕрттивдзӕни цӕссыг, Ӕддӕмӕ дзы зындзӕни мӕйтӕ, хуртӕ, Иӕ хуылфы та уыдзӕни судзгӕ зынг. ӔБУАЛГЪЫ РӔСТӔГ (Хӕстӕн йӕ дыккаг азыл) Раллӕуыд азы сӕр — уалдзӕг, Хорзӕй дыл кӕддӕриддӕр цӕуӕд! Хӕсты дуг — нӕ низ, нӕ сафӕг, Уастӕн, йӕ ракъахӕг дӕлдзӕх фӕуӕд! Хур дунейы ныр мадау рӕвдауы, Цин кӕнынц кӕрӕдзийыл арв ӕмӕ зӕхх. Хӕст рынау нӕ хуыздӕрты куы хъауы, Сӕ низӕй, сӕ рыстӕй нӕ размӕ куы сцъӕх. Адӕймагӕн фосы аргъ дӕр нал и, Хӕсты къух цӕвӕгау адӕмты кӕрды, Дуне йӕ хуыцауӕй тынг адард и, Зӕххы риу тугӕй скъуыйы, хъӕрзы. Сармадзанты нӕрын, топпы хъӕр Не ’нцайынц хъазуат ран ӕхсӕв уӕд, бон. Додой фӕкӕна мӕгуыр лӕг, ӕфсӕддон — Рӕстӕй арты куы судзы йӕ сӕр! Йӕ фӕстӕ йӕ мад дзӕгъӕлӕй баззад, Нал ис сидзӕрты ӕнахъомӕй дарӕг. Чи ӕмбары ныр сӕ рыст, сӕ зынад! Ӕрмӕст дымгӕ хъусы сӕ ниуын, сӕ хъарӕг. Зӕрдӕмӕ ӕппын рыст нал хъары? Фырмӕстӕй риу ницыуал ӕмбары, ныддур. Кусӕг лӕг уӕд кӕмӕй цы дары, Цӕуыл ыл ӕрныгуылд афтӕ тагъд йӕ хур? 20& Хъӕутӕ, сахартӕ ӕнӕвгъау судзынц, Нал баззад цӕрӕнбынат, хӕринаг. Адӕмӕй, фосӕй — сыдӕй дзыназынц, Фенӕд-иу ахӕм бон нӕ фыдгул, не знаг. Адӕймаг йӕ фырхъалӕй лӕг мары, Кӕннод та хуыцаумӕ амайы мӕсыг. Ӕлдармӕ цагъары хъыг нӕ хъары, Нӕ кӕны тӕригъӕд, не ’мбары цӕссыг. Бирӕгъ дӕр ӕфсӕстӕй нӕ лӕбуры, Нӕ хӕры хионы, хъахъхъӕны йӕ цард. Ӕлдар та нӕ уадзы нӕ мӕгуыры, Иӕ туг ын нуазы ӕфсӕстӕй дӕр ӕнцад. Бахӕцыд уӕд адӕмтыл зыд, кӕрӕф, Стонг фосау куы сӕфынц исбоны фӕдыл. Хуыцауы сконд зӕххыл кӕнынц хӕлӕф, Кӕрӕдзийы куы ӕргӕвдынц йӕ сӕрыл. Зонд, фарн, зӕрдӕ — ӕнусон царды хос — Нал хъӕуынц хӕсты заманы адӕмты. Хорз сармадзаны нӕмыг, топпы хос Систы цардаразӕг ӕлгъыст бӕстӕты. Цард — хуыцауы лӕвар — хӕсты ссӕндынц, Фыдӕй нӕ дунейы мацӕмӕйуал дом. Дӕуӕй, лӕгуарзаг хуыцау, нал фӕрсынц. Нал ис тыхгӕнӕг паддзахӕн дин, цӕсгом. Цӕссыгӕн фурдау нал ис кӕрон. Адӕмтӕн донау сысынц сӕ хъару, сӕ туг. Кӕдмӕ фиддзӕн дуне хӕстӕн хъалон, Кӕдмӕ хӕсдзӕн къӕлӕтау цагъайраджы дуг? Дуне нӕ дуджы емынӕ фестад, Ад никӕмӕнуал кӕны йӕ цард. Хуыцау, адӕмы тӕригьӕд ма ныууадз, Зӕххыл та тагъд дӕ арфӕ, дӕ фарн ӕруадз. УАЛДЗӔГ Уалдзӕг, уалдзӕг та ӕрцӕуы, Лидзы ныр зымӕг. Ныр фӕстаг бон уый ӕркӕуы, Нал зыны тызмӕг. Мах ныр уазал мит нӕ хъӕуы, Лидз, зымӕг, цӕрдӕг! Уӕртӕ хуссарварс нӕ хъӕуы Цъӕх фӕзынд кӕрдӕг... Хур нӕм тарфдӕрӕй ӕркасти, Хъарм фӕци нӕ бон. Цъиу фырцинӕй тагъд ӕртахти, Бур-бурид — нӕ дон. Цъиу нӕм уӕлдӕфӕй фырцинӕй Бӕрзӕндты тӕхы. Мӕгуыр зӕрдӕ та йӕ цинӕй Зарджытӕ зӕгьы. Хъӕлдзӕг, рухсӕй уыл уӕ уалдзӕг Ал’ аз дӕр цӕуӕд, Бузныг уӕ-иу уӕ уазӕг Алы бон дӕр уӕд. ТЫХЛӔВӔРД Фыд... Иӕ рихитӕ — сырх ахуырст, Фидауджытимӕ лӕууы. Фынджы чъиритӕ сты ахуырст: Чызг та сау куыдӕй кӕуы. Лӕгтӕ гаджидауӕй нуазынц, Хъазгӕ-худгӕйӕ хӕрынц. Балӕй халӕттӕ ныууасынц... Фынгмӕ ӕхцатӕ кӕлынц. Фыд дӕр семӕ, хъазгӕ, нуазы, У ирӕдыл ма сӕ дзырд... Чызг та лӕппуйы нӕ уарзы, Ис йӕ фидыды йӕ цырт. Лидзы лӕппуйӕ чызг дардмӕ, Нӕ, нӕ йӕ уарзы ӕппын. Ныр ӕдзынӕгӕй йӕ мардмӕ Уый кӕсы, кӕны хӕрзбон. Уарзы, уарзы уый ӕндӕры, Уый нӕ бафиддзӕн ирӕд, Фыд йӕ буц чызджы ӕфхӕры, Ис йӕ ӕфхӕрды мӕлӕт... Ӕхца райста фыд йӕ къухмӕ, Лӕгтӕ арфӕтӕ кӕнынц... Чызг мӕстӕй ысси йӕ хурхмӕ, Мастӕй игӕртӕ хӕлынц. Ӕхца зыд зӕрдӕйы сайы. Фыд йӕ ӕхцатӕ хынцы, Уый йӕ ӕхцатӕ нымайы, Фидар ӕхцатыл хӕцы... Зарынц расыгӕй... Ныр зары Фидауджытимӕ йӕ фыд... Топпӕй чызг йӕхи фӕмары, Исы лӕппу та йӕ уд. Топп уый сарӕзта йӕ риумӕ, Уый нӕ фӕуыдзӕни мӕнг. Зарынц расыгӕй ныр иумӕ... Уатӕй фехъуысти йӕ дӕнг. Ахауд сау къуымы уый тары, Туг йӕ зӕрдӕйӕ кӕлы, Тулы уый йӕ туджы малы... Уый мӕлы, мӕлы, мӕлы. УАРЗӔТТӔ Уарзта, уый уарзта. йӕ уарзон ӕй ракуырдта... Хастой йӕ, хастой чындзы. Арӕзтӕй айдӕны уый йӕхи ауыдта, — Уӕрдонмӕ цинӕй тындзы. Уалынмӕ галиумӕ хъӕргӕнӕг рахызти... Ниугӕ ысдзырдтой: «Фӕмард»... Чындзӕн йӕ зӕрдӕмӕ судзгӕ низ бахызти, — Атъыста зӕрдӕйы кард. Сайд чызг ын нозты ’фсон тар цъӕх марг бадардта, Ацыди уый зӕрдӕйы тынг. Чызгӕн йӕ уарзоны кӕйдӕр чызг амардта, Ахуыссыд чызгӕн йӕ зынг. Иумӕ сӕ ауагътой зӕххы бын уарзӕтты, Уарзӕтты ахордта зӕхх. у Зайы сӕ ингӕныл дидинӕг уалдзӕджы Сырх ӕмӕ иннӕ та — цъӕх. Ал 'зымӕг уарзӕтты зӕппадзыл бадгӕйӕ Тар уыг дзыназы ӕхсӕв. Уалдзӕг сӕ ингӕныл, батӕй ӕфсадгӕй, Дидинӕг калы йӕ тӕф. ИНГӔН Уарзтой, уарзтой Уыдон рагӕй. Зӕрдӕ хастой Уарзтӕй дзагӕй. Лӕппу н* ардта Нӕ фыд ирӕд. Фыд уӕд загъта: «Дарддӕр сирӕд». Лӕппу уарзтӕй, Чызгӕй — хицӕн. Чызгӕн бастӕй Нал уыд лидзӕн. Баст ӕнкъардӕй Чызг нынниуы. Кардӕй, кардӕй Халы риуы. Калы, калы Туг йӕ зӕрдӕ... Фесӕфт тары Сӕрды, сӕрды... Лӕппу дары Ныв йӕ роны. Бады тарӕй — Зӕрдӕ тонн... Ингӕны лӕппуйы мардӕй ыссардтой, Мардӕй. Чызгимӕ — нывимӕ цӕф уыд йӕ зӕрдӕ Кардӕй. КАДӔГ Гъей! Сымахӕн у мӕ цагъд, Уӕ, мӕ хӕхтӕ. Сӕфут. Фесӕфут, цӕй, тагьд, Сыгьд къӕдзӕхтӕ! Дзурын, дзурын уӕм хъӕрӕй Талынг комӕй. Дзурын, дзурын уӕм сӕрӕй Ӕз уӕ номӕй. Уӕ, мӕ уазал хох, сыгъд хох, Мӕн ысхастай. Нӕу мӕ риуӕй уазал рох, Дзаг у мастӕй. Хъусын, хъусын ӕз хъӕрзын Талынг комӕй. М’ адӕм, домы дӕ хӕрз зын, Тоны, тоны. Хӕхты зды мигътӕ ныббадт, Хӕхты —уазал. Уазал рауагъта йӕ фат... Хӕхты — у адзал. Зар, ды, зар, мӕ фӕндыр, цӕй х Зар мӕ хӕхтӕн. Тулы, згъӕлы хъӕутыл зӕй, Зӕрдӕ сцъӕхтӕ. Ниут талыпджы сымах, Уӕ, мӕ адӕм. Ризӕм, пиуӕм иумӕ мах Мпты бадӕм. Стонг, ӕххормагӕй, сыдӕй Хохыдаут. Хорзӕн хосӕн тард, зыдӕй Дудгӕ таут. Раст ӕлгъыст, уӕ хох, мӕ хох, Тагьд ды фесӕф. ■Сыд. Фырзыд... Сыгъзӕрин хох. Федтай де сӕфт. ДУРГӔНӔГ (Брюсовӕй) — Дургӕнӕг, дургӕнӕг, урс хом куатӕйы, Цӕй, кӕмӕн ц’ амайут сымах? — Куыстӕй мах не ’вдӕлы. Ма хъыгдар макӕйы, Амайӕм ахӕстон мах. — Дургӕнӕг, дургӕнӕг, хорз раст фиййагимӕ, Чи кӕудзӕн, чи ниудзӕн уым? — Уым ды нӕ уыдзынӕ алцыппӕт фагимӕ, Ниудзӕн уым, чи кӕны хуым. — Раст у, нӕ уыдзӕни, хъӕздыг, уым де 'фсымӕр, Давын цы хъӕуы сымах? Даудзӕни, даудзӕни кусӕг уым, ме 'фсымӕр, Ахӕмтӕй дзаг ыстӕм мах. — Дургӕнӕг, дургӕнӕг, сау даргь ӕхсӕвы дзы Чи-иу ӕгъуыссӕг уыдзӕн? — Чизоны, хи хуызӕн сау кусӕг. Сӕфты дзы, Сӕфты мӕхи фырт уыдзӕн. — Дургӕнӕг дургӕнӕг, мысдзӕн, миййаг, ма уый, Чи хаста дуртӕ, сӕ цард. — Хъахъхъӕ ды, хъахъхъӕ, нӕ хъӕдты бын мауал хой.... Зонӕм мах иууыл, ӕнцад!.. ♦ * * Ӕрмӕст знон райстон «Чырыстон Цард». Ныррызти фырцииӕй мӕ зӕрдӕ, ахъардта уӕнгты йӕ хъӕр. Тар, ӕнкъард зӕрдӕ та федта рухс ӕмӕ ныуулӕфыд бындзарӕй. Цин кӕны, цин кӕны зӕрдӕ «Чырыстон Цард»-ы фӕзындӕй!!! Тарф, уазал зымӕджы фӕстӕ та сдардта йӕ был уалдзыгон хур нӕ Ирыл. Базмӕлыдысты йӕ -тӕфмӕ уӕнгтӕ. Кӕд йӕ тӕфӕй стӕфсиккой нӕ Иры салд бӕстӕ. Кӕд ауадзид уидӕгтӕ нӕ Иры къабӕзтӕм; кӕд цъӕх радариккой нӕ сау къуыбыртӕ, кӕд бапырх кӕнид рӕзгӕ дидинджытӕ райсомы ӕрттивгӕ уалдзыгон ӕртӕхӕй. Кӕд рафтауиккой сыфтӕр нӕ хуыскъ бӕлӕстӕ; кӕд ӕртӕхиккой цъиутӕ дӕр хъарм.мӕ ӕмӕ нын зариккой уалдзыгон зарджытӕ. Уалдзыгон тӕфмӕ кӕд райхъал уанккой мыдыбындзытӕ ӕмӕ кӕниккой сӕ куыст. Уалдзӕджы цинӕй кӕд барухс уаид сӕ зӕрдӕ нӕ хуымгӕнджытӕн, кӕд бакӕниккой хъӕлдзӕгӕй сӕ куыст, байтауиккой мыггаг, адӕмӕн сӕ удыл хӕцӕг, ӕмӕ зӕгъиккой: «Чырысти, ӕрзайын кӕн, гъӕ, ныр Дӕ мыггаг, Дӕ ирон хуымы .дӕр, кувӕм Дӕм, кувӕм«» (...) * * * Ӕз зонын тӕхын уӕларвмӕ, дзурын зӕдтимӕ, хъазын стъалытимӕ, ӕз атӕхин уӕларвмӕ. Ӕз зонын хауын дӕлдзӕхмӕ, хъусын ӕнӕбын дӕлдзӕхы мӕлдзыджыты зарын, ӕз ныххауин дӕлдзӕхмӕ. Фӕлӕ ӕз цы адӕмӕн кусын, уыдон нырма агурынц ӕрмӕст кӕрдзыны къӕбӕр, цӕмӕй ма бахуысса сӕ уынгӕг цард. Уыдон тухи кӕнынц кӕрдзын ссарыныл ӕмӕ уал сын раттын хъӕуы кӕрдзын. * * * Райсомы ӕрттивгӕ хуры тын абадти цъӕх арвыл... Сыстут!.. Афон у ныр куыстмӕ бавналынӕн... Кӕм стут?!. Ӕрлӕууыд алчи йӕ куысты сӕр. Аразы алчи йӕ цард. Арф уын'гӕг кӕмттӕм, саутар лӕгӕттӕм нӕма ӕркаст ӕрттивгӕ сӕууон хуры тын. Нӕма ныссыгъдӕг сты Кавказы урссӕр хӕхтӕ тар мигьтӕй. Нӕма батавта сӕ зӕрдӕтӕ тавгӕ хуры тын хӕхты ирон хъӕу'ты цӕрджытӕн... МАЛИТЫ ГЕОРГИ ЗАРӔГ Мӕ сыхаг чызгӕн йӕ зӕрдӕ Куы базонин, куы бӕлвырд, — Гъеуӕд ын зӕгъин цыдӕртӕ, Гъеуӕд ын зӕгъин мӕ дзырд... Фӕцӕуид ӕм минӕварӕй Хъуыр-хъуыргӕнгӕ нӕ тикис, — Ӕрбахӕссид мын лӕварӕй Ӕрхуы аг ӕмӕ рӕхыс. Диссаг-миссаг уӕд сор-серӕ Ӕз ысфыцин аджы дзаг, — Бахӕрин дзы афтӕ бирӕ Ӕмӕ фӕуин кӕуинаг... Чырыстонхъӕи ГУЫРЫСХО Нӕ, нӕма 'ууӕндын нырма дӕр, Нӕй, мӕ зӕрдӕ нӕу ӕнхъӕл, Ӕвиппайды хъазгӕ-’мхасӕн Ды фӕуадзай мӕн дзӕгъӕл. Ӕстыр дисӕн-иу ӕрымыс, Хибарӕй нӕм-иу ӕнцад Цытӕ дзырдтой кӕрӕдзийӕн Нӕ цӕстытӕ хаттӕй-хатт... Фӕлӕ йӕ зӕрдӕ афтӕ 'нцонӕй Кӕй фӕивы сылыстӕг, Уӕ, ме ’мгар, ды адӕмонӕй Уарзт ма рахон уӕд сыгъдӕг. Уалӕ стъалытӕ дӕр дзурынц, Уарзт мӕнг кӕй у адӕмӕн, Дыууӕ уды-иу кӕрӕдзи Кӕй ӕппарынц фыдӕнӕн... ЦЪЫФ РӔСТӔДЖЫ Цъыф бон ницы уал фӕкӕсын Ӕз мӕхимӕ, зӕрдӕ — саст, Нал мӕ бафӕнды ӕскӕсын Уӕлӕ арвмӕ дӕр ӕваст. Мӕ кӕрдзынӕй уа, мӕ цӕххӕй ’Ууилӕн нал вӕййы зындӕр, — Нал фӕзонын уӕд нӕ зӕххӕй Ныллӕгдӕр мысты къах дӕр. Лӕгӕй, усӕй, о, мӕгуыртӕ, Фӕндаг нӕмынц зулчъытау... Иехх, куы мын уаид базыртӕ, — Фӕтӕхин уӕд цӕргӕсау. /9/5 ГОБИ Цӕмӕн фӕдӕн ӕз фыр гоби, — Ку дӕ ингӕны, мӕ мад! Цӕмӕн дӕн цыма мӕ бонты Ме ’мгарты ’хсӕн ӕз ӕгад?.. Мӕ кафты рад хъазты бардзмӕ Цӕмӕн-иу баззайы рохы, Нӕ зынгӕ лӕгтӕн — гъӕйтт-мардзӕ — Цӕмӕн нӕ цӕуын сӕ тохы?.. Цӕмӕн мӕ фауынц ӕнусы Гоби хонгӕ нӕ фӕсивӕд? Чи у ме ’рвад мӕ фалдзусы, Кӕмӕн хъарон мӕ тӕригъӕд?.. Куы нӕ мӕм ис фӕндиӕгтӕ, Хӕрсӕнау куыстмӕ дӕн тарды, Мӕ зын сагъӕстӕ, мӕ сӕнттӕ Никуы ракӕнын мӕ зарды... ӔЛХУЫИ Цымӕ уый цы кӕны ме 'лхуый, Куы нӕуал зилы дзӕбӕх? Мӕ цӕстытыл гъеныр уайынц Сау нымӕт ӕмӕ сау бӕх. Нӕ уӕлхӕдзар знон мӕхицӕн Ӕз куы ӕлвыстон тӕбын. Мӕхи нымӕр сабыр заргӕ Уӕд цыдӕртӕ куы мысын. Нӕ пыхсбыны иунӕг барӕг Уӕд куы фӕзынид ӕваст, Мӕ фыдбылызӕн ӕз йемӕ Цӕй тыххӕй фӕдӕн ӕмгаст? Иӕ худы бынӕй ӕрттывтой Йӕ дыууӕ цӕсты зынгау, Мӕ зӕрдӕ мын куы басыгътой, Ды ме 'вдисӕн, о, хуыцау! Базыр-зыр кодта мӕ зӕрдӕ, Ноджы разылдис мӕ сӕр, Аскъуыди куыддӕр мӕ тӕбын Фӕдыдӕгътӕ ис куыддӕр. Ныры онг дӕр ӕз мӕ чемыл Не 'рцыдтӕн, нана, нӕма, Раст цыма мӕ сонт зӕрдӕйы Сагьдӕй баззад сау хъама. Цымӕ уый цы кӕны ме ’лхуый, Куы нӕуал зилы дзӕбӕх? Мӕ цӕстытыл гьеныр хъазынц Сау нымӕт ӕмӕ сау бӕх. ЧЫЗДЖЫ ЗАРӔГ Цы фесты цымӕ Мӕ чызгон бонтӕ, Ох, баруадысты Мӕ дидинджытӕКуы никӕй хъӕуынц Мӕ сау ӕрфгуытӕ, Куы никӕй хъӕуынц Мӕ цӕстысыгтӕ. Ӕстӕгджын ӕфсургъ, Тӕхуды, нана, Хуыцауы дзырдӕй Ныр куы фестин ӕз. Уӕд бацагурин Фӕсденджызтӕ дӕр Мӕ сыгьзӕринтӕ, Мӕ чызгон азтӕ. Цы фестут цымӕ, О, ме ’взонг бонтӕ? Ох, баруадысты Мӕ дидинджытӕ... 22& МӔ ГӔДЫ Уый хъуагӕй, Кӕуагӕй. — Мӕ къонайы мемӕ цӕры. Гъе стонгӕй, Гье 'рвонгӕй Уый дуртӕ, уый къултӕ хӕры. Гъе 'фсисӕй Фыр дисӕй, Фыр цинӕй аргъӕуттӕ кӕны„ Гье ’хсӕвты Йӕ сӕфты Фыдфынтӕ, зын фынтӕ уыны. /»♦' * * * Уыдис, уыд, мӕ уалдзӕг Рӕсугъд афон-дуг Хызтон-иу уӕд хъӕлдзӕг Уӕлӕ-фахс мӕ дзуг. Дзынгатӕ мӕ сӕрмӕ Зылдысты ӕд хъӕр. Хуыдтой мӕ цӕхгӕрмӕ €ӕ хъазтмӕ мӕн дӕр. ■Фиу-дзылытӕн пыхсы Сӕ зард уыд дзӕбӕх. Уыдтон-иу: нӕ тыхсы Цъӕх нӕууыл мӕ бӕх. Ныр мыл, ныр, цы ’рцыди, — Уӕууай, мӕ фыдхин — Фынау мӕ фӕсырди Рухс уалдзӕжы цин. фиу-дзылытӕн пыхсы Нӕ хъуысы сӕ хъӕр. Дзынгатӕ сӕ тасы Куы фесты цыдӕр. 'Не скъӕты, йӕ хъустӕ Ӕруадзгӕ лӕмӕгъ, Кӕуы ӕнӕ бустӕ Ие стонгыл мӕ бӕх. дзидздзил I. Куы 'рацӕуы ныхасмӕ	■ Федоджы фырт Дзидздзил, Йӕ цӕрмын худ фырфарсмӕ» йӕ кӕрц фыр 'нӕкъуымбил. — Мӕ фыд уын ам фӕцыди Дӕс азы фидиуӕг.	-< Дзыллӕйӕн хъыг нӕ уыди,. Гуырвидауц мӕгуыр лӕг... Ныр уе ’рдӕм уый нӕ кӕсы, Йӕ катайты хӕхты. Сӕйгӕ лӕууы нӕ къӕсы, Нӕты, мӕгуыр; нӕты. Йӕ куыст ныр уӕд мӕхимӕ„ Нӕ уыдзынӕн хӕрог. Цӕй, райсут мӕ уӕхимӕ, Ӕсхонут мӕ федог!„ — Дӕ фыд дзӕбӕх фӕкуыста, — Зӕгъы йын уӕд ӕмбырд. — Ныр нӕм мӕнкъи цы ’рвыста? Нӕ уыдзӕни дӕ дзырд! Дзидздзил, мӕгуыр, нынкъарди*. Ныффӕлурс четӕнау, Цыма йын дур нывӕрдтой Йӕ зӕрдӕйыл уӕззау. II. Цъӕх ӕрдуз хъал у рагӕй, Цӕстӕн рӕвдыд дӕтты. Булӕмӕргъ алы 'взагӕй Хихджын хъӕды цӕгъды. Фӕхъӕлдзӕгдӕр и хуссар, Фӕтынгдӕр та ис бон, Хихджын хъӕды нӕм хурварс Ферттивы дзӕкъолон... Митӕй ма ис гӕппӕлтӕ, Рӕуудзӕф сӕ ӕхсы. Хуымзӕххытӕй хуыскъӕлтӕ Мӕгуыр лӕппу хӕсы. Ныр алчи дӕр дзывыр Цӕттӕ кӕны хуыммӕ, . Дзидздзил кӕсы ӕдзынӕг, Мӕгуыр зӕрдӕ, бынмӕ. Ӕрӕмбырд маст йӕ риумӕ, Куыд бырсы хъуырмӕ, куы! Хуым ын бӕргӕ ис иу мур, Фӕлдахын ӕй хъӕуы... Чи йын ратдзӕни галтӕ,. Чи йын ратдзӕн дзывыр? Худынц. ыл .ноджы хъалтӕ: — Мӕгуыр ӕмӕ мӕгуыр! , 19/б ДЗУЛЕ (Адӕмон зарджытӕй) Нӕу Дзулейы зӕрдӕ 'хсонӕй, Нал ын ад кӕны йӕ цард, — Ӕсӕвӕй зӕгъай, уӕд бонӕй Мӕсыгӕй фӕлгӕсы дард. Цӕмӕй у цымӕ йӕ хъуырмӕ, Цы ӕрцыди, цы кӕны? Иӕ бӕгъатыр. лӕг мӕсыгмӕ Ӕртӕ боны нӕ зыны. Уӕй, Дзуле, Дзуле, ныттонай Дӕ дзыккутӕ, — кӕн фӕдис. — Дӕ бӕгъатыр лӕг, куы зонай, Ӕзды фатӕй мард фӕцис. Ныр цъӕх нӕууыл уый уӕлгомма* Хаудӕй арыхъхъы лӕууы, Фыд-мондагӕй йӕ комкоммӕ Сау сынт зилӕнтӕ кӕны. 192» 'СКЪӔФТЫ ХЪАРӔГ Цъӕх кӕрдӕгыл сау бӕхджынтӕ, 'Мугуырӕй дӕр даргъ арцджынтӕ— Ох, ӕна, цы кӕнон... 'Фӕхӕссынц мӕ фӕрвы къохӕй, Цы уынгӕг дӕн мӕ фыдохӕй, — Ох, ӕна, цы кӕнон... Нанамӕ мын чи бауайдзӕн, Бабайы ингӕн чи 'рхойдзӕн? — Ох, ӕна, цы кӕнон... Цъалайы бын мӕ хорз ӕрвад, — Мӕ сау рад у, мӕ боны рад, — Ох, ӕна, цы кӕнон... Мӕ чындзхонтӕ нӕ къӕсӕрмӕ Куы нӕ зынынц мӕ фӕхъӕрмӕ, — Ох, ӕна, цы кӕнон... Мӕ фӕрдгуытӕ нӕ сирейыл 'Фӕуагътон ӕз ӕнӕмӕтӕй,— Ох, ӕна, цы кӕнон... ’Мӕ болат ӕрцындз четӕны, — Мӕ болат ӕрцындз четӕны, — Ох, ӕна, цы кӕнон... Уыдонимӕ мӕ ног судзин, Нӕ къутуйыл мӕ рох уӕфти,— Ох, ӕна, цы кӕнон... Ныр ӕниу ме ’мгар чызджытӕ Куыд кӕндзысты мӕ зарджытӕ,— Ох, ӕна, цы кӕнон... Мӕ ныййарӕджы дзӕгъӕлӕй .Куы ныууагътон ӕнӕнхъӕлӕй, — Ох, ӕна, цы кӕнон... 23* Цы кӕндзынӕн, цы, ме ’нкъарды, Мӕ ныййарӕгӕй хӕрз дардыл, — Ох, ӕна. цы кӕнон.^ Цъӕх кӕрдӕгыл сау бӕхджынтӕ, Иугуырӕй дӕр даргь арцджынтӕ, — Ох, ӕна, цы кӕнон... ГумерБЫНДУРЫ* катай Раст ӕмбисӕхсӕв мӕйрухсмӕ Куы ӕрхуыссы хъӕу ӕнцад, Нӕ зӕронд бындур ӕрхуымӕй Фӕндагыл ӕрбады уӕд... Гъӕйда-гъа, кӕуынтӕ сисы, Нал бауромы цӕссыг: — Аивгьуыдта дард мӕ заман, Ныккалди мӕ сахъ мӕсыг. Аивтой бынтондӕр дугтӕ, Ныр ӕндӕр ӕрлӕууыд цард, Ферох ӕсты ныр бындуртӕ, Тӕргай алыгьдысты дард... Абоны фӕлтӕр ӕндӕр у, Ничи хоны мӕн хуыцау. Нырыккон зӕххонтӕй дӕр мӕ Ничи уал у ӕнхъӕлцау... Ницыуал дӕн ӕз дзыллӕтӕн, Ницыуал у мӕ амонд, Нал арын фӕтчы нӕртон ад, Куывд, минас ӕмӕ нывонд... 1 Бындур (дыг.) —ома бынаты хицау. (Чиныгаразӕг.) Чи нӕ мыл кӕны гуызавӕ,— Уый куы бамбарид мӕнау... Тӕхуды земӕ ныртӕккӕ Зӕхх куы ныттонид фӕлтау! Нӕ зӕронд бындур, мӕйрухсмӕ Куы ӕрхуыссы хъӕу ӕнцад, Гъе, афтӕ кӕуы фӕндагыл Далӕ комы рӕбын уӕд. . 1927 ДЗИРАСГӔ Сыр-сыр кӕны Дзирасгӕ Зӕххы бынӕй рӕсуг. Гъӕйдӕ, бӕлццон, нуазгӕ,Фӕтынгдӕр кӕн дӕ туг!.. Ӕгас дунетӕ фесгар, — Амӕн ӕмбал кӕм ис! Цӕй, уӕдӕ нуазгӕ, ме ’мгар, Фесӕфдзӕни дӕ низ... Цӕргӕс фӕтӕхы тигътӕм, Ныхситт кӕны фиййау. <Кӕс *хӕхты уӕлӕ мигътӕм, — Бадынц сыл бӕмбӕгау... Фӕйнӕрдыгӕй цъититӕ Цӕндӕвӕрдӕй ӕдзард. Уӕлцъуппытӕй сычъптӕ Кӕсынц ’мӕ сты ӕнкъард. Раст донимӕ цӕхӕр хур Хихджын хъӕды фӕлыст, Уыйау зыпы цъӕх ӕрдуз, Дидинджытӕй фӕлыст. Дӕтты хъӕрӕй зымӕргътӕц Нӕ райхуысы сӕ зӕл. Мӕ сӕнттӕ конд нг? фӕдӕн. Нӕ лӕн уӕддӕр мӕтъӕл... Сыр-сыр кӕны Дзирасгӕ Зӕххы быцӕй рӕсуг. Гъӕйдӕ. ба'лццон. пуазгӕ, Фӕтынгдӕр кӕн лӕ я ! 192^ ♦ » г Тӕхуды, гена, Ӕз маргъ куы фестин, Мӕ уынгӕг къуымӕй Бӕргӕ фӕтӕхин. Ацы дунейыл Рӕвдзӕй ӕрзилин, Кӕм цы диссаг и, — Уый хорз басгарин... Тӕхуды, ӕна, Ацӕмӕзау дын Ныр ӕз куы фестин Диссаг фӕндырджын: Хъазбеджы цъупмӕ Уӕндонӕй схизин, Диссаг зарджытӕ Дзӕбӕх ӕрцӕгъдин... Уӕд иугыр дуне Ӕрӕмбырд уаид, Мӕ цӕгътытӕм мын Уый ӕрыхъусид. Кӕм цы сидзӕр и, Кӕм цы мӕгуыр и,— Бауарзиккой мын Мӕ диссаг фӕндыр... Иӕ фарны тынтӕ Уый рафӕйлауид, Уӕрзондзинад нӕм Ӕрфидар уаид. Уӕ алы адӕм, Уӕд алы бӕстӕ Бӕргӕ 'ркаликкой Сӕ тохӕн гӕрзтӕ. Фӕлӕ не ууӕндын Ӕз, мӕгуыр чызгай, Куы нӕ рухс кӕны Мӕ чызгон зӕрдӕ. Дунейы сӕрмӕ Фыдхӕсты мигьтӕ Уырдыгмӕ ’рдарынц Сӕ тугхор тигътӕ. 1934. Мостиздӕх ФЫЦЦАГ МАРГЬ Зӕхкусӕг: Фысым кӕны цӕгаты Мартъийы мигъ нырма: Ӕстонг цӕргӕс мӕгаты Нӕма хаты, нӕма... Зынынц ма урс нымд митӕ Быдырты тӕлмытӕй, — Лӕууынц ма ихын хидтӕ Уӕл-дӕттӕ рӕнхъытӕй... Нырма хъазы уӕл-рӕгътӕ Фыд уад хӕрз ӕнӕвгъау, Уӕд ды, о, маргъ цы 'ртахтӕ Нӕ хохмӕ рагацау?! Цы мысыдтӕ де 'нкъарды Фӕсденджызтӕ цӕргӕ? Нӕ рох кӕны цӕгаты Фыдыбӕстӕ, цӕгӕй... Алы ӕвзагӕй абон Назы уӕлӕ цӕгъдыс,— Дӕлкъӕмбырмӕ — донгӕрон Фиййауы ирхӕфсыс... Нӕ тӕрсыс ды адзалӕй, Тӕрсын дын ӕз уӕддӕр: Ӕстонг ӕмӕ уазалӕй Куы фесӕфа дӕ сӕр. МАРГЬ У аз ал ӕмӕ ӕстонгӕй Ма фӕтӕрс, мӕ хӕлар, — Рухс уалдзӕг хӕрзифтонгӕй Хӕссы дын ныр мӕ зард... Кӕд-ма нытъизы мартъи, Кӕд-ма ныхъӕрзы бон, Хӕссын уӕддӕр мӕ зарды Хъызт зымӕгӕн кӕрон!.. ХӔХХОН ЗАРӔГ* Арвыл ӕрттивынц нӕ хӕхтӕ, Цъититӕй дӕттӕ кӕлынц; Дардӕй нӕ урссӕр къӕдзӕхтӕ Махмӕ бӕрзондӕй кӕсынц. Цардмӕ бӕрзондӕй кӕсгӕйӕ, Се 'знӕгтӕн федтой фыдбон, Федтой бӕллиццаг сӕрибар, . Баст цардӕи федтой кӕрон. Нал хъуысы дардмӕ сӕ хъарӕг, Сау фӕнык нал кӕпынц пыр. Атыдтой фидар рӕхыстӕ, — Зары фырцинӕй быдыр. Ра петой сӕ бартӕ нӕ адӕм, Скодтой сӕхицӕн фӕндаг. Мауал ку, мауал, нӕ бӕстӕ, Не знӕгтӕн фестӕм сӕ фаг. Цӕй-ма, нӕ Иры фӕсивӕд, Тохмӕ ӕрбалӕуу хъӕддых. Де ’знаг куы фезмӕла ноджы,— Равдис та ноджы дӕ тых!.. Арвыл ӕрттивынц пӕ хӕхтӕ, Цъититӕй дӕттӕ кӕлынц. Дардӕй нӕ урссӕр къӕдзӕхтӕ .Махмӕ бӕрзондӕй кӕсынц. 	1919 “ .4'мдзӕвгӕ автор ныффыста ирон дналектыл. (Чиныгаразӕг.) ХЪОМГӔСЫ ФЫРТ МӔГУЫР МӔХӔМӔТ I Цӕй, байхъусут-ма мӕ кадӕг-цагъдмӕ, Мӕ кадзег-цагъдмӕ, нӕ рӕсугъд фӕлтӕр! Фыдӕлты дуджы нӕ рӕсугъд хӕхты Куы скодта иу хатт ӕнӕуаг ӕстонг. Нӕ цъӕх хуссӕрттӕ, нӕ цъӕх быдыртӕ Иу хоры тъӕппмӕ куы ныссыгъдысты. Ӕнӕ холлагӕй нӕ фосы муртӕ Куы райдайынц уӕд быны цагъд кӕнын. Нӕ раз-рӕбынты, нӕ къозӕ хъӕдты Куы нӕ уал цыди мӕлхъы зарды хъӕр. II Куы рацӕйцыди уӕд даргъ хъӕууынгты Иу хъомгӕсы фырт мӕгуыр Мӕхӕмӕт. Куы рацӕйцыди уый къулбӕрзӕйӕ, Иӕ пыхцыл худы бӕгьнӕг арӕзтӕй. Иӕ рахиз къухы йӕ фиййау-лӕдзӕг, Иӕ сау кӕрддзӕм та йӕ галиу фарсыл, Иӕ мидгӕрз-рон та йӕ сины уӕлӕ, Иӕ дыккаг зӕрдӕ — йӕ зарӕн хӕтӕл. III Куы 'рхӕццӕ вӕййы ӕстыр ныхасмӕ, Ӕстыр ныхасы уым зӕронд адӕм Сӕ чиугӕ бадты куы ныхъхъус ӕсты, Куы ныхъхъус ӕсты хъуыдытӕ кӕнгӕ. — О, хорз байрайат, фӕрнӕйдзаг адӕм! — Куы сӕм ӕсдзуры мӕгуыр Мӕхӕмӕт. — Ӕгас ӕрцӕуай, о, сахъ лӕппу-лӕг! Кӕцӕй цӕуӕг дӕ, цы хабар зӕгъыс? — Цы хабар зӕгъон? Мӕ зӕронд фыды А-мӕгуыр дуджы цӕмзей фӕдарон, Гъе, уый амалӕн нӕ мӕгуыр хъӕуӕй Ӕз фесхъиуӕг дӕн куыст агурынмӕ. Куы йын зӕгъынц уӕд уым зӕронд адӕм: — Гъе, ахӕм заман, гъе, ахӕм дуджы Никӕй бон уал у ӕххуырст бакӕнын. Фӕлӕ цу, ‘Нӕ хур, ды ханы хъӕумӕ, Чизоны дӕ уым ӕлдар баххуырсид. IV Ӕризӕрмилтӕ, мӕргъты зарын дӕр Уым хъӕды мидӕг куы фӕсабыр ис, Уӕд хъомгӕсы фырт мӕгуыр Мӕхӕмӕт Куы бахӕццӕ ис, куы, ханы хъӕумӕ. Уым хъӕуы кӕрон бӕргӕ ӕрлӕууы, Бӕргӕ ӕрцӕгъды йӕ даргъ хӕтӕлӕй, Булӕмӕргъы зард бӕргӕ иыккӕны, Куы фӕдзуры уӕд хан йӕ кусджытӕм: — Цы диссаг у уый, кӕй зарын цӕуы? Куыд ис уый гӕнӕн, кӕй зӕрдӕ зӕгъы .Ахӕм мӕгуыр аз хӕтӕлӕй цӕгъдын? V Ӕрбакӕнынц уӕд сӕ хамы цурмӕ Уым хъомгӕсы фырт мӕгуыр Хӕмӕты. Бӕрзонд мӕсыгӕй сӕ ханы буц чызг, Сӕ ханы буц чызг, Гиданнӕ рӕсугъд Уӕд куы ракастис хӕтӕлдзӕгъдӕгмӕ. Мӕхӕмӕт уыди уӕнгджын лӕппу-лӕг, Уӕрӕх цӕстытӕ, бӕзӕрхыг арӕзт. .Иӕ фыццаг уынд ’мӕ йӕ фыццаг бакаст Чызгайы зӕрдӕ бӕргӕ ныццӕвы. Куы 'рфӕрсы хан уӕд мӕгуыр Хӕмӕты: — Кӕцӕй цӕуӕг дӕ, кӕмӕй уыдзынӕ? Цы уавӕр хъал дӕ, ахӕм ӕстонг аз Хӕтӕлӕй цӕгъдын кӕй зӕрда? зӕгъы? Куы зӕгъы Хӕмӕт уӕд ханӕи афтӕ: — Ницӕмӕй хъал дӕн. Мӕ фыр ӕнкъардӕй Кӕуыны багеты хӕтӕлӕй цӕгъдын. Мӕ зӕронд фыды цӕмӕй фӕдарон, Гъе, уый амӕлӕн ӕз рафардӕг дӕн Нӕ мӕгуыр хъӕуӕй куыст агурынмӕ, Дӕн хъомгӕсы фырт мӕгуыр Мӕхӕмӕт. VI Фӕцыди Хӕмӕт ханы зӕрдӕмӕ, Ӕрурӕдта йӕ ӕххуырсты номӕй: — Цӕй, кус мӕм уӕдӕ афӕдзы бонмл Дӕ зӕронд фыды цӕмӕй фӕдарай, Гъе, уый фаг дын мызд ӕз бафиддзынӕн! Ӕсразы вӕййы мӕгуыр Мӕхӕмӕт ’Мӕ куы райдайы уым ханы тыргъы Цӕрын-хӕрынтӕ ӕххуырсты номӕй. VII Изӕры уысмыл йӕ даргъ хӕтӕлӕй. Мӕгуыр Мӕхӕмӕт дын куы ныццӕгъдид, Уӕд ханы чызг та Гиданнӕ рӕсугъд Бӕрзонд мӕсыгӕй тынг куы ныхъхъусид. Уарзт райхъал вӕййы йе ’взонг зӕрдӕйы, Хуры тынау ын куы барухс кӕнид йӕ рӕсугъд ӕнгас, йӕ рӕсугъд цӕсгом. Афтӕмӕйты-иу, бонивӕнгӕнгӕ, Рӕстӕг дӕр уӕдӕ куыд пӕ лыгъдаид? VIII Цы у, цы змӕлд ис уый ханы тыргъы? Тарст мӕлдзгуытау дзы ралидз-балидз мӕ Хъуыдызилӕнтӕ цӕй тыххӕй кӕнынц Уым тыргъы мидӕг ханы кусджытӕ? Рӕсугъд Гиданнӕ — сӕ ханы чызгмӕ Минӕвӕрлгтӕ ис ӕлдары фыртӕй. Хан сын ӕскодта уым диссаджы куывд, Диссаджы стыр куывд, фӕцин сыл кодта. Уалдзыгон хурау куы схъӕлдзӕг вӕййынц, Куы схъӕлдзӕг вӕййынц уӕд минӕвӕрттӕ, Нӕу хъӕлдзӕг ӕрмӕст рӕсугъд Гиданнӕ, Нӕ цин кӕны уый бӕрзонд мӕсыджы. Уӕд фервиты уый йӕ фыдмӕ, ханмӕ, Йӕ фыдмӕ, хаммӕ йӕ кусӕг чызджы. Куы йын радзуры лӕгъзтӕ хъӕлӕсӕй: — Мӕ уарзон фыд, ох, куы нӕ мӕ фӕнды. Куы нӕ мӕ фӕнды ӕлдары фыртмӕ, Цӕмӕн мӕ дӕттыс ӕнӕбарвӕндӕй, Ӕнӕбарвӕндӕй, дӕ тыхы уагӕй? IX Уӕд дзырд ӕрвиты хан йе ’взонг чызгмӕ: — Кӕд ӕлдары фырт нӕ бӕззы дӕуӕн, Уӕд-ма бӕззон та кӕм чи уыдзаанис? Куы дзуры чызгай йӕ фыдмӕ, ханмж: — Мӕ уарзон фыд, о, зӕгъдзынӕн дын ӕй, Мӕ чызган зӕрдӕ кӕмӕ 'ввахсдӕр у, Кӕд мын дӕттыс ды йӕ зӕгьыны бар! Иӕ чызджы зӕрдӕ раргом кӕнынмӕ Ӕнӕ мастхуызӕй хан сразы вӕййы. X Уӕд зӕгъы ханӕн Гиданнӕ рӕсугъд: — Ис иу адӕймаг, мӕ чызгон зӕрдӕ Иӕхицӕн ӕмбал, йӕхицӕн хӕстӕг Кӕй бакӕнид ныр йӕ барвӕндонӕй. Чи уыдзӕнис уый, зӕгъдзынӕн дын ӕй: Уый хъомгӕсы фырт мӕгуыр Мӕхӕмӕт, Ныррызти хан уӕд йӕ мидбынаты, Ницы ӕсдзырдта иудзӕвгар усмӕ, Ӕрӕджиау та мӕстджын хъӕлӕсӕй, Къухӕй ӕвзидгӕ, ныхъхъӕртӕ кӕны: — Уӕ, сӕрхъӕн чызгай, ды абоны бон Куы базондзынӕ, куыд-иу фӕуарзынц Ханты чызджытӕ хъомгӕсты фыртты! XI Цы у, цы змӕлд ис ныр ханы тыргъы? Тарст мӕлдзгуытау дзы катайтӕгӕнгӕ Цӕй тыххӕй зилынц ханы кусджытӕ, Ханы кусджытӕ ныр тыргъы мидӕг? Уӕд ракӕнынц уым мӕсыджы цурмӕ Нӕ хъомгӕсы фырт мӕгуыр Хӕмӕты, Цыргъ фӕрӕтӕй йын йӕ саудзыкку сӕр, Иӕ саудзыкку сӕр ахауын кӕнынц. Тугӕйдзагӕй йӕ цыргъ михы фындзыл, Цыргъ михы фындзыд уайтагъд ӕркӕнынц.. Уӕд радзуры хан йӕ кусджыты ’рдӕм: —Базонут ӕй ныр, куыд-йу фӕуарзынц Хъомгӕсты фырттӕ ханты чызджыты! XII Афтӕ рӕхджы дын мӕсыджы хуылфӕй Кусӕг чызг тыргъмӕ уым куы рауайы, Кзеуын хъӕлӕсӕй уым куы радзуры: — Уой, ханы буц чызг Гиданнӕ рӕсугъд Болат хӕсгардӕй куы барӕхуыста, Куы барӕхуыста йӕ тӕккӕ зӕрдӕ... Куы рауӕлгоммӕ ис мӕсыджы хуылфы». Мӕсыджы хуылфы туджы пырхӕнты!.. Джихӕй аззайынц хабар-хъусджытӕ, Цыма ӕвиппайды фӕсайды сты, ’Мӕ фестадысты ӕмыр цавддуртӕ. ДЗЛНДЗИРАХЪ I Ӕрӕмбырд та сты абон дӕр Ӕвдӕймаг сабат Къаматӕ, Куы та ’рбады сӕ тӕрхон дӕр Ӕд лӕдзгуытӕ, ӕд хъаматӕ... Тымыгъбадтгӕнгӕ хисдӕртӕ Даргъ ивазынц сӕ уынаффӕ. Уырдыг лӕууынц сӕ кӕсдӕртӕ — Куы сӕм хъусынц ӕд гуызавӕ. — Нӕуӕгдзыд чындз, нӕ фӕсивӕд, Нӕ сылты хуыздӕр, хуры таг, Дзандзирахъ-рӕсугъд фесӕфтис, — Уый куыд нӕу махӕн худинаг?.. Фӕлӕ кӕй лаз, кӕй бӕллӕх у, Кзеуыл хъарӕм нӕ тӕригъӕд? Кӕй хӕрам у, кӕй фыдӕх у, Базонут уый, нӕ фӕсивӕд... Гъе, афтӕ сӕ дзырдтӕ ’ууилынц Сӕ хурбадӕны Къаматӕ. Сӕ фыр мӕстӕй-иу ныттилынц Зиӕт кӕсдӕртӕ сӕ хъаматӕ... II Уӕд фиййау лӕппу бӕрзондӕй Хъӕр-ӕмбырдмӕ куы иыззары, Уый ныффӕзмгӕйӕ азӕлд дӕр Хӕхтӕ, хъӕдтӕ ныццарауы: — Гъей, байхъусут-ма, хорз адӕм, Мӕ цӕстытӕ кӕм фӕллайынц,— Сыгъзӕрингьуыз сырх дзыккутӕ Далӕ доны куы фӕйлауынц!.. III Гуыр-гуыргӕнгӕ далӕ фурдмӕ Ныффӕдис ӕсты Къаматӕ. Ӕрлӕууыдысты донгӕрон Ӕд лӕдзгуытӕ, ӕд хъаматӕ. Уысмӕй-уысммӕ уым дӕлфынкӕй Куы ферттивы цъӕх фӕйлауӕн, Ферттивынц-иу сыгъзӕринау Сырх дзыккутӕ уӕд иу ранӕй. Улӕнтыл ӕнцад-ӕнцойӕ Тӕгтӕ-тӕгтӕ куы фӕйлауынц,— Уалдзыгон хурау сӕ хъазты Ӕнӕ дауӕй куы фидауынц. Ныггуызавӕ сты Къаматӕ, Байдайдзысты тагъд фӕрсынтӕ. Бахъуыд уал сӕ ӕвиппайды Мард хӕссынмӕ ныр мӕрсынтӕ... IV Сыздӕхтысты донгӕронӕй Сӕ хурбадӕнмӕ Къаматӕ, — Даргъ ивазынц сӕ уынаффӕ Ӕд лӕдзгуытӕ, ӕд хъаматӕ... Дӕргъӕй-дӕргъмӕ уым ердженыл Мард куы 'рӕвӕрынц сӕ цуры. — Ахӕм сау диссаг ныры онг Никуы-ма ’рцыдис Дыгуры... Цы кодта, цымӕ, фӕсивӕд, Дзандзирахъ-рӕсугьд, хуры таг? Уый куы баззайа ӕмбӕхстӕй, Уӕд уыдзӕнис нӕ худинаг... Гъе, афтӕ сӕ дзырдтӕ ’ууилыпц Сӕ хурбадӕны хисдӕртӕ, Сӕ хъаматӕ-иу ныттилынц Сӕ фыр мӕстӕй знӕт кӕсдӕр гӕ . V Уӕд рацӕйцыди ӕмбырдӕй Дзандзирахъы лӕг иуварсмӕ: — Цы кӕнон, зӕгъы, хорз адӕм, Авд къуырийы уал, уый разӕй Ӕз фесӕфтон Дзандзирахъы Кӕйдӕр ардыд, кӕйдӕр лазӕй... Уый рахуыдтой хӕзгулдарӕг... Мӕ болат хъама сыссадтон, — йӕ цыргъ фындз ын ӕгъатырӕй Йӕ зӕрдӕйы куы фӕцавтон... Куыд ныххауди мард тагъд донмӕ, Уый стъалытӕ дӕр ауыдтой... Уый улӕнтӕ кӕрӕдзийӕн Диссагӕн дзурын байдыдтой... Ӕрцӕуӕд ныр марды цурмӕ Къундзайы фырт, мӕ ардауӕг, Кӕд хоны йӕхи адӕмӕй Ӕнӕ мигъ цыма у дауӕг!.. VI Уӕд уӕлмӕрдмӕ Къундзайы фырт Ӕрбацыди лакъондзастӕй. ■Фӕхъӕр кодта ахъаззаг дӕр Ӕвиппайды топп февастӕй: — Бирӕ бопты Дзандзирахъы Сусӕг уарзт ӕз куы фӕкодтон, Ӕрӕджиау ын сау азым Йӕ мӕгуыр удыл фӕкодтон. Ӕсхуыдтон ӕй хӕзгулдарӕг, Ӕрымысыдтӕн мӕнг даутӕ, Хъамболаты риуы суагътой Зӕрдӕхсайды судзгӕ таутӕ, <— Кӕд уый рарвитид йӕ усы Сырды номӕй йӕ цӕгатмӕ, Ӕрхуыдтаин Дзандзирахъы Удӕмбалӕн уӕд мӕ уатмӕ. Гъе, уый зӕгъы Къундзайы фырт... Нымдзаст ӕм ӕсты Къаматӕ, Ныджджих ӕсты сӕ фыр дисӕй Ӕд лӕдзгуытӕ, ӕд хъаматӕ. Хъамболат ныккасти зӕххмӕ, .Мӕйвӕлурс йӕ хуызмӕ сиды, Маст, фыцгӕ донау тӕвдгӕнгӕ, Зӕрдӕйы хуылфы ӕхсиды... VII Хур фӕсхох фӕаууон ис, Сӕ мард бавӕрдтой Къаматӕ, Уынгты ныр фӕпырхытӕ сты Ӕд лӕдзгуытӕ, ӕд хъаматӕ... Раивгъуыдта сыл иу афӕдз. Иу сӕурайсом хъӕуӕй дард ран Ӕссардтой, зӕгъынц, Къаматӕ Ӕвиппайды дыууӕ марды. Сӕ иу хуынди Къундзайы фырт, Хъамболат — иннӕ уыдонӕй. Ӕвӕццӕгӕн, сӕ фӕндагыл Фембӕлдысты дывыдонӕй. ГУДЗУНА I Цъитимӕ йӕ сӕууон тынтзе Хъазгӕйӕ нывӕнды хур. Сау хохы цыргь цъупп йӕ рухсмӕ Ныр кӕны тыбар-тыбур. Уалӕ фахсы, сырх тӕмӕнтӕ Кӕм фӕкалы бобона, Фӕцӕй ӕскъӕры йӕ дзугтӕ Фӕлвӕрай-фырт Гудзуна. Фӕтӕнзӕнгой, сӕмпӕрчъиджын, Бызгъуыр ӕмӕ лацамарз, — Уый фӕцӕйхъуызы, цӕвитон, Зивӕггӕнгӕ хъуынтыз арс. Хъӕугӕрон, зыр-зыргӕнгӕйӕ Кӕм ӕзгъоры сау суадон, Ӕрлӕууыдысты дондзаутзе Ӕд къуыстилтӕ сӕумигон. Гудзунайыл, айуан кӕнгӕ, Куы ныххудынц кӕл-кӕлӕй, Фӕлӕ ацӕуы ӕмырӕй Фӕлвӕрай-фырт дзӕндӕлӕй... Гъе, уӕууай, уӕууай, фӕлтау ӕй Цард дӕр нал хъӕуы бынтон, — Сылтӕн дӕр-ма рахуд-бахуд Гудзунайыл у сӕ бон... 25» II	\ Ӕстыр фӕз — бынат ис ахӕм, Куыдзӕфтауӕн уый хуыйны. Куы нӕ йӕм ӕсхизай тигъыл, Уӕд цӕстмӕ нӕ дӕр зыны. Фӕлӕ-ма ӕскӕс уӕлтигъӕй, — Фӕз улӕгъз ӕмӕ сыгъдӕг. Хӕхтӕ, хъӕдтӕ й’ алы фӕрсты Сты хӕццӕ-мӕццӕ, быгъдӕг. Гудзунамӕ ис — йӕ хӕзна... Уый йӕ удӕмбал — хӕтӕл. Хибарӕй йӕ дзугты уӕлхъус Комулӕфт кӕны мӕцъӕл. Гъӕйда-гъа, цӕгъдынтӕ сисы,— Ӕд хӕтӕл ӕдылы нӕй. Дисгӕнгӕйӕ, уый ныффӕзмынц Хӕхтӕ, кӕмттӕ ӕмбырдӕй... Ӕхсӕрдзӕуӕны чызгайтӕ Хъаст куы саразынц фӕстынд. Гудзуна дӕр-ма сӕ цинмӕ Уыдонӕн ӕрцӕуы хуынд. Ӕхсӕдӕнтӕй даргь гӕрӕнтӕ Зиллаккау ӕркӕнынц уым, Кафгӕ-кафгӕ уыдон сӕрты Гӕпп кӕнынц ӕмӕ хъылдым... Уыдон ӕмдзӕгъд ӕнӕ фӕзмгӕ Азӕлдӕй дӕр нӕй дзырддав, Уыдон цинӕй, уыдон хъазтӕй Схъӕлдзӕг и сӕ сӕрмӕ арв... Гъе, фӕлӕ цымӕ цы ’нкъард у, Ныр цы ’нкъард у Гудзуна? Хъуамӕ хъазты тӕккӕ астӕу Къахкъухтыл кафт уый кӕна... Уӕзбынгомау, дӕлӕсин кафт Ӕрцӕйкӕны нӕ фиййау. Бӕргӕ хъавы гӕпп кӕнынмӕ Гӕрӕныл, фӕлӕ, уӕууау! Ӕхсӕртӕ ӕрӕзгьӕлынц ӕмӕ Гӕрӕн 'рыхӕлы, уый фен,— Ӕвӕццӕгӕн, цырддзинадӕй фӕлвӕрай-фырт нӕу Чермен.  Худынц ыл хъӕрӕй чызгайтӕ: — Дӕ ниййарӕг, Гудзуна, Дӕ тӕригъӕдӕй ингӕны Иӕ дзыккутӕ ныттона! Гъе, уӕууай, уӕууай, фӕлтау ӕй Цард дӕр нал хъӕуы бынтон, — Чызджытӕн дӕр-ма фӕхудын Гудзунайыл у сӕ бон... IV Хъазт фехӕлди... Сӕ дзӕкъултӕ Дзаг ӕхсӕрӕй, афтӕмӕй Ныууырдыг ӕсты чызджытӕ Дӕлӕ хъӕумӕ къулдымӕй. Йӕ лӕдзӕгыл йӕ дзуджы цур Фӕрсылӕнцой ӕркӕнгӕ, Джих фиййау уӕлтигь лӕууыди, Уыдон фӕстӕ фӕлгӕсгӕ... Зӕрдӕйы бынӕй гуызавӕ Лакъон кӕнгӕйӕ гуыры, Цӕвиттон-ма фӕстигьӕй дӕр Тар мигъ афтӕ сцӕйбыры. Цымӕ уый ӕгад цӕмӕн у Хъал фӕсивӕды ӕхсӕн? Кӕмӕ хъары йӕ тӕригъӕд, Дзыллӕтӕй йын чи у лымӕн? Цӕмӕннӕ зоны йӕ рады Цины уысмы тыххӕй хъазт? Цӕмӕн нымӕхсы чызгайӕ Зӕрдӕйы хуылфы йӕ уарзт? Ие ’ккой дуг хӕссы цагъарау, Ӕнӕбары, ӕвӕндон... Гъе, уӕууай, уӕууай, фӕлтау ӕй Цард дӕр нал хъӕуы бынтон! Гъе, уӕддӕр, мӕгуыр, йӕ зӕрдӕ Йӕ хӕтӕлмӕ нӕ лӕууы, Сӕргъӕвы йӕ ног йӕ дзыхмӕ, Нӕртон цагъд та дзы кӕны... Уый ныффӕзмынц, дис кӕнгӕйӕ, Хӕхтӕ, хъӕдтӕ ӕмбырдӕй, Ныхъхъӕрзынц ӕмӕ, цӕвиттон, Раст фӕтӕрсынц лӕбырдӕй... V Ис иу хорз бынат цӕгаты — Ӕмбисонды сур лӕгӕт, Гъе, уый мидӕг фембӕлдысты Гудзуна ӕмӕ Бӕбӕт. Пыхцыл рихи, дӕрзӕг дзаума, Уыгӕн разынид ӕнгӕс, — Зӕронд Бӕбӕт бирӕ азты Цъус нӕ фӕхатти сӕгъгӕс... — Уӕ, зӕронд лӕг, — ӕсцӕйдзуры Фӕлвӕрай-фырт Гудзуна, — Байхъус мӕм, дӕуӕй уый курын, Ӕхсызгон дын куы нӕ уа, — Гъе, уӕдӕр мӕ ныхас абои Фехъус ды мӕхи дзыхӕй. Нӕ йӕ фӕдзурдзынӕн дардыл, Зӕгъдзынӕн дын цыбырӕй... Иттӕг рагӕй мын дӕ хорз чызг У мӕ зӕрдӕйӕн зындгонд. Гъей, зӕронд лӕг, мӕн ды абон Ма схон ӕнӕ цардамонд.. Ды ацы бон барвӕндонӕй Банымай Гудзунайы. Агурын дӕм удӕмбалӕн Дӕ иунӕг чызг Гудзайы... 256 Ма мын бакӕс мӕ мӕгуырмӕ, 1 Кӕд нӕма дӕн абон хъал, Ныфс хӕссын уӕддӕр цӕрынмӕ, Исты мын уыдзӕп амал... Ӕрцӕйдауы йӕ боцъотӕ Уӕзбын къухӕй нӕ сӕгъгӕс, Бӕзджын хъуырӕй ныццӕйхуды: — Мӕнӕ дис ӕмӕ тӕмӕс! Гудзунайӕн, дам, дӕ чызджы Скӕн рӕдауӕй удӕнкъай! Ӕвӕццӕгӕн, уӕд нӕ фӕуид Иу гоби дӕр ӕнӕ хай!.. Ахӕм лазӕй, ахӕм низӕй Баиргъӕвӕд, уадз, хуыцау! Мауал лӕуу ныр, цӕй, мӕ цуры, Фӕтӕргай у, цӕй, фӕлтау... Ӕхсӕвы мӕйау ивайы Фӕлвӕрай-фырт Гудзуна. Афтӕмӕй лӕууы ӕнцойӕ, Цы ма зӕгъа, цы кӕна? Гъе, уӕууай, уӕууай, ӕмгартӕ, Цард дӕр нал хъӕуы фӕлтау, Куы фӕхудти Гудзунайыл Сӕгъгӕс дӕр-ма ӕпӕвгъау... VI Арвыл стъалытӕ ӕрттивынц, У ӕхсӕвы ирд, сыгъдӕг. Мӕй фӕленк- кӕны уӕлӕрвты, Хӕхтыл рухс таугӕ, сындӕг. Фӕлӕ 'хсӕвы ӕнцой халгӕ Фурд не ’нцайы, хъӕр кӕны... Иӕ фырмӕстӕй йӕ цӕхъалтӕ Донбыл къӕйтыл уый цӕвы. Дуртӕ, къултӕ пырх кӕнгӕйӕ Знӕт пырхӕнтӕй скалы рыг, Цӕвиттонӕн, йӕ зып тохы Кӕд йӕ уынгӕгӕй ӕсхъыг... Донбылты сӕрмӕ уӕлайнӕг, Кӕм фӕзайы цагъана, Цӕмӕн бады ӕнафоны Фӕлвӕрай-фырт Гудзуна? Кӕд нал комы Гудзунайӕн Иӕ мӕгуыр зӕрдӕ зын маст, Ӕмӕ донмӕ баппарьшмӕ Иӕхи хъавы ныр ӕваст? Нӕ, не 'рхӕссдзӕпис йӕ сӕрмӕ Ахӕм фӕнд нӕ рохст мӕгуыр. Ӕидӕр фӕнд ’мӕ ӕндӕр сагъӕс Уый тыхсын куы кӕнынц ныр... Уый ныр хъуамӕ адӕмы ’хсӕн Фидис дарӕг мауал уа, Дунейы тохы кадимӕ Уадз, фӕлтау уый рамӕла... VII Ӕрбайхъуысти Дыгургоммӕ Ӕвиппайды фыд хабар: Ӕрбараст кӕнынц ӕфсӕдтӕ, Сӕ сӕргъы цӕуӕг — Мулдар... Рафӕдис кодтой нӕ Дыгур Далӕ коммӕ ӕмгуылфӕй. Ӕрлӕууыдысты тӕрхоныл Далӕ Морджы ӕмбырдӕй... Цы чындӕуа? Стох кӕнынмӕ Куы нӕ бӕззы сӕ фадат. Фаг куы нӕй ныртӕккӕ семӕ Тохӕн гӕрзтӕ, тохӕц фат! Фӕдисонтӕй иуӕй-иутӕн Афтӕ бацайдагъи загьд. Фӕлӕ ӕмбырды дзурынмӕ Иу лӕг рахизы уайтагъд. йӕ сины сӕр баст йӕ кӕрддзӕм,. Сӕмпӕрчъи, фӕтӕнзӕнгой, Топп йе рагьыл, афтӕмӕй Сиды се знагӕн сӕргой: — Гъей, хорз адӕм, гъей, ӕмгартӕ, Ма 'рныллӕг уӕд, цӕй, нӕ ном, — Ма 'рбауадзӕм, цӕй, ӕлдары, Бахъахъхъӕнӕм дзы нӕ ком! Нӕ быхстой ӕлдарад никуы Нӕ фыдӕлтӕ ӕппындӕр, — Ныр ӕлдарӕй фӕтӕрсынмӕ Куыд ӕрхӕссӕм мах нӕ сӕр? Фӕджих ӕсты сӕ фыр дисӕй Нӕ хъусджытӕ уым куыддӕр, — Кӕцӕй фӕци Гудзунамӕ Ахӕм зӕрдӕ, ахӕм сӕр? VIII Тох райдыдта дыгургомы Иӕ дыккаг сӕумӕ уайтагъд. Бон-изӕрмӕ, ӕхсӕв-бонмӕ Нӕ хъус кӕны топпадзагъд. Нӕмгуыты ’хситт хъуысы комы. Уыдон хъӕрмӕ гуыр-гуырӕй Ныййазӕлынц дардыл хӕхтӕ, Ныхъхъӕрзынц-иу ӕмбырдӕй... Иу хуыкком ис далӕ комы, У йӕ хуылф йӕ фаг хъуына. Гъе, уырдӕм куы бабырыди Фӕлвӕрай-фырт Гудзуна... Гъе, уырдыгӕй йӕ фыдгулмӕ Фӕрсылӕнцойӕ кӕсы, Нӕмгуытӕ ӕвгъау нӕ кӕнгӕ, Уый пыхъхъавы ’мӕ ӕхсы... Ӕртӕ 'хсӕвы, ӕртӕ боны Тох не ’рхъус и ӕппындӕр. Бӕзджын хъуырӕй ӕвиппайды Фӕхъӕр чынди кӕцӕйдӕр: — Гъей, нӕ фӕсивӕд, цы фестут, Знаг ӕрбабыры, фӕдис! Знаг ӕрбабырсы, ӕхсут ӕй, Ныфс, ӕхсар кӕмӕ уӕ ис!.. Тох сытынг ис... Нӕмгуыты ’хситт Комы хъуысы гуыв-гуывӕй... Уыдон хъӕрмӕ-иу ныхъхъӕрзынц Хӕхтӕ, хъӕдтӕ ӕмгуыфӕй... Уалӕ мигътӕ гьӕстугӕйттӕй Систой дугькӕнын уӕларв, — Иӕ фыртасӕй ӕнӕз1фӕлгӕ Сырд нынцъылди хуынчъы арф. Фӕлӕ уый цы ’рцыд? Куы фӕхъус Ӕвиппайды хӕст куыддӕр. Гудзуна дӕр йӕ хуыккомӕй Ӕркӕсы ӕдзынӕгдӕр. Бӕхджынтӕ ӕсцӕйраст кӕнынц Далӕ комы фӕд-фӕдыл. Фӕлӕ Дыгур та цы фесты? — Нал сӕм ис нӕмыг чысыл. Гудзуна, мӕгуыр, нынкъард ис. Зӕрдӕдзӕугӕ нал у хӕст. Иугуырӕй-ма йӕ бӕрцдоны ’Ртӕ нӕмыджы ис ӕрмӕст. Ӕртӕ нӕмыджы хӕстногӕн Нӕ бӕззыпц, фӕлӕ уӕддӕр Фыдӕзнагӕй фӕтӕрсынмӕ Не 'рхӕсдзӕнис уый йӕ сӕр. Гудзунайыл афтӕ 'нцоиӕй Хӕт не 'рцӕудзӕнис фӕндаг. Топп ралхъивы, — фӕдӕлвӕз ис Бӕхджынтӕн сӕ хӕрз фыццаг. Фӕсыдзмыдз ӕсты бӕхджынтӕ, Тох фезмӕлыд нӕуӕгӕй. Нӕмгуыты ’хситт хъуысы комы, Ком байдзаг и сӕ дӕнгӕй... IX Фӕлвӕрай-фырт, ӕвадат рын Ды куы скодтай, куы, хъазуат, Фӕлӕ тохы арты сӕмбӕлд Дӕ зӕрдӕйыл здыйӕ фат... Бабын ис ӕмгъуыдӕй раздӕр Дӕхи барӕй дӕ зын цард. Далӕ комы ну хуыккомы Ныр лӕууы, лӕууы дӕ мард. Тынг дыл не ’ркалдззен кӕйдӕр чызг Хибарӕй йӕ цӕстысыг, — Дӕ фӕсмӕлӕт комы кадӕн Хъӕу нӕ самайдзӕн мӕсыг. Фӕл’ уӕддӕр ӕгад куы нӕ дӕ, О, мӕгуырдӕйраг фиййау! Дунейы хӕсты ӕд гӕрзтӕ Ды фесӕфтӕ сӕрвӕлтау. Далӕ комы, иу къуындӕджы Хъӕу ныссагътой сау къӕйдур. Стӕм хатт дзы вӕййы фӕцӕуӕг, Стӕм хатт ӕм ӕркӕсы хур. : Куы фӕзыны иунӕг исчи Уым алфӕмблайты цӕугӕ, Уӕд Гудзуиайы фӕмысы, Къӕйдурыл ӕнцой кӕнгӕ. Уый бӕзджын хъуырӕй ныззары» Иуиӕг бӕлццоны дзырдӕй. Уый ныффӕзмынц-иу сӕ дисы Хӕхтӕ, хъӕдтӕ ӕмбырдӕй. Уалӕ фахсы, сырх тӕмӕнтӕ Кӕм фӕкалы бобона, Нал-иу фескъӕры йӕ дзугтӕ Фӕлвӕрай-фырт Гудзуна. Хъӕугӕрон, зыр-зыр кӕнгӕйӕ Кӕм ӕзгъоры сау суадон Нал бахудынц Гудзунайыл Ныр дондзаутӕ сӕумигон. Мостиздӕх. ТЕМУР-АСЛАХЪ I Фыццаг хай Фӕтайы хъӕды хуылфы бон, Тындзы Ирафмӕ Хӕзнидои. Ӕдзӕрӕг у, пыхсбын фылдӕр, йӕ уылӕнтӕн мынӕг сӕ хъӕр. У пыхсыты ӕхсӕн ӕдас, Фӕхӕты донбылты цъӕх арс. Фӕзыны ардӕм хаттӕй-хатт Фӕллад цуанон ӕд амӕттаг. Фӕтӕрсы сӕгуыт уымӕй, кӕс, Тӕсӕй ӕрцагуры йӕ къӕс... Кӕлы Ирафмӕ Хӕзнидон, Быгьдӕг, гӕмӕх — йӕ былгӕрон. Хӕстӕг хъӕдбынмӕ хъӕу лӕууыд, — Ныр дӕр фӕзӕгьынц, — Кет куы хуынд. II Иухатт хоргуывд сарӕзта Кет, Стыдта уый фынджы бӕрӕчет. Кодта хибар ран бӕрӕгбон, Кодта минас дӕр йӕ фӕндон. Ивылд бӕгӕны ӕд арахъ, Гаджидӕуттӕ хорз ӕмӕ сахъ. ’Виппайд се ’хсӕн барӕг фӕзынд Ӕмӕ фескъуыд куывдонты дзырд. Дӕн Ауызби ӕз — минӕвар* Уӕ хъӕуы цур — кӕсгон ӕлдар Дзасболат мӕ йӕ хӕстон бал, Ысты гӕрзифтонг ӕмӕ хъал. Сымах кетойнӕгты ӕлдар Иӕхицӕн хоны хъалондар. Ӕмӕ уӕ домы саргъы бӕх, Уӕ чызджыты рӕсугъд, дзӕбӕх. Кӕд, дам, мын саразат мӕ къух, Уӕд, дам, зынтӕй уыдзыстут цух. Фӕлӕ куы нӕ уат коммӕгӕс, Уӕд, дам, уӕ карз фӕдзӕхсын ӕз: Ӕрцӕудзӕни ӕфхӕрд уӕ хъӕу, Мӕнимӕ, дам, быцӕутӕй нӕу! Ӕмгъуыд — изӕрмӕ... Цӕй, хӕрзбон, Уӕхимид акӕнут тӕрхон. Кетонты дзуапмӕ нал фӕкаст, Уайтагьддӕр уынджы ’рдӕм фӕраст. Уӕд адӕмы ’хсӕн сытынг загъд — Ӕлдарӕн дзуапп мах раттӕм тагъд. Дыгурӕн хъомысджын — йӕ бар, Нӕ йын уыд никӕдбон ӕлдар. Уӕд ацы цины уысм йӕ кой Цы халы куывдонты ӕнцой? III Куы кӕсы Кетмӕ Дзасболат, йӕ алыварс — тыхджын ӕфсад. Сӕ бӕхтӕ — хъал ӕмӕ тӕлтӕг, Сӕ хуыррыттӕй ыстъӕлфы лӕг. Идӕттӕ, сӕргътӕ, дымитонг Ӕвзиствӕлыст ӕмӕ ифтонг. Мӕгуыр лӕг се ’хсӕн нӕй ӕрмӕст». Тыхракӕндыл куы ысты хӕст. У алчи уыдонӕй уӕздан, Сӕ дуг у афтӕ, сӕ заман! Уӕд иу урсзачъе лӕг ӕваст Ӕд лӕдзӕг ӕлдармӕ нымдзаст. Иӕ сӕрыл схӕцыди бӕрзонд, Ӕлдар ын фенӕд, уадз, йӕ конд. — Ӕз дӕн Кетонты минӕвар, — Зӕгъы уый, — не стӕм мах цагъар Ӕмӕ дын не стӕм хъалондар. Кӕд уазӕг дӕ, уӕд дын — лӕккад,. Нӕ цӕхх, нӕ хойрагӕй — бӕркад. Фысым дын алчидӕр уыдзӕн, Хӕлар мидбылхудт дӕм зындзӕн. Дӕхи тыхгӕнӕг хонай кӕд, Уӕд хъуамӕ зопай уый дӕр уӕд, Ысты кетонтӕ ӕвирхъау, Мӕлӕт мах райсдзыстӕм фӕлтау. Ӕлдар йӕ фырмӕстӕй фӕсырх, Иӕ ехсӕй бавзыста хъӕддых: — Мӕнӕн мӕ тӕрхон у ӕндон, Мӕ ныхмӕ стут ӕдых, ӕбон. Куы арвитат афтидӕй мӕн, Уӕд уыл фыдбылызтӕ цӕудзӕн. Фӕлтау мӕ хъӕлон — саргъы бӕх, Уӕ чызджыты — рӕсугъд, дзӕбӕх. Куы нӕ уат уыдон раттинаг, Уӕд мын уӕ сӕртӕ додойаг, — Ӕлдар тыхджын ныттилы ехс. — Ӕртхъирӕитӕ дӕ сӕрӕй фехс,— Хылӕй фидыдад у хуыздӕр Ӕмӕ йӕ зон, ӕлдар, ды дӕр. Кетонтӕи де 'ртхъирӕй — ӕгӕр, Дӕ лӕгъз ныхас уыдзӕн хуыздӕр. Ӕмӕ йӕ ды дӕ зӕрдыл дар, — Зӕгъы ӕхцонӕй минӕвар. — Ды ма ’рбабырс, фӕлтау ӕнцад. Ӕваст куы феххӕлд Дзасболат: — Ӕгъгъӕд, ныхъхъус у, кетаг лӕг, Уӕлдӕйттӕ мауал дзур, ӕцӕг! Мӕ фӕнд ӕххӕст уыдзӕн бӕлвырд, — Йӕ хъал бӕхыл ӕркафы цырд, Фӕтӕхы сау зӕххӕй къуыбар, Ныббуц йӕхицӕй хъал ӕлдар. Кӕсгоны митӕ Кет хынцы ’Мӕ сӕм сӕ минӕвар тындзы. Хур аныгуылд ӕмӕ изӕр Ӕрхӕццӕ хӕхтӕй уайтагъддӕр. Зӕрӕхсид арвы риуыл сыгъд, Нӕма райхӕлд кетонты куывд. Ӕваст фӕцыд фӕдисы хъӕр: — О, Кет, уа додойаг уӕ сӕр! — Фӕдис! — сылгоймаг дзуры тагъд, — Кӕйдӕр хӕдзарыл арв ӕркалд, Ӕлдар чызг фескъӕфы, фӕдис! Кӕд ма лӕгтӕ кетонтӕм ис! Фӕсабыр кетонты хъӕрахст, Цыма сӕ арв ӕрцавта ’васт. Кӕйдӕр къах мидбынат ӕрзылд, Чи хъӕууыпгты фӕдисмӕ лыгъд, Иӕ къухы топп, ӕхсар у, хох, Сӕдӕимӕ кӕндзӕни тох. Чи фестади тӕппуд тӕрхъус, Нынныгъуылд къуымы ’мӕ ныхъхъус. Чи фелвӕста йӕ хъама цырд, Хъуа ратта йе знагӕп пыхкъуырд. V Ыстыр хӕрд Кеты фӕсхъӕу ис, Хуырдуртыл къахвӕндаг цыдис, Зындис бӕрӕгӕй: фӕндаг над, Фӕраст йӕ уӕлӕ Дзасболат, Ӕд хъалон чызг — рӕсугъд — зынаргъ, Уӕззау уыд дугъон бӕхы уаргь. Иӕ фӕстӕ — уӕздӕттӕ рӕнхъӕй Ӕд хотыхтӕ цӕуынц рӕвдзӕй. Уӕлвонг ранмӕ ысхызт бӕрӕг, Ӕлдары размӕ февзӕрд лӕг. Ӕлдар фӕрсы: — ды чи дӕ уӕд? Кӕцоп? Ӕви ӕзнаг дӕ кӕд? — Ӕз дӕн кетонты фӕдисон, Кӕс-ма дӕхимӕ, о, кӕсгон! Фӕцыд гӕрах, уӕззау цӕфӕй Ӕлдар ӕртылд йӕ хъал бӕхӕй. Ысхъомпал бардз ӕмӕ фӕтыхст: «Нӕ развӕндагыл чи ӕртыхст?!» Стӕй къордгӕйттӕй уӕлӕмӕ уад, Сӕ размӕ та — ӕлдары мард. VI Ӕрхӕццӕ тар ӕхсӕв ӕваст, Рӕнхъӕй кӕсгон ӕфсад фӕраст. Ӕлдар фӕцис сӕ хӕсгӕ мард, Зып фӕндагыл цӕудзысты дард. Уӕларвӕй сӕм ӕркасти мӕй Фӕлурс ӕмӕ ӕрхӕндӕгӕй. Ӕфсад ныхъхъус, уӕззау — йӕ хъыг... Куыдта сыл дӕрддзӕф ранӕй уыг... Фӕлӕ уый чи уайы фӕдис Тӕхгӕ бӕхыл? Цы у йӕ рис? Уый — Кӕсӕгмӕ фыдуацхӕссӕг» Сом фехъусдзӕн ӕппӕт кӕсӕг Дыгургомы уӕззау хабар, — Кӕй фӕмарди кӕсгон ӕлдар... Дыккаг хай VII Ды бафӕрсдзынӕ мӕн сӕрӕй, Кӕцон у сахъ лӕппу? Кӕмӕй? Уӕлвонг ран чи самадта тох? Кӕй хъаруйыл фӕзары хох?! Алсахъ — лӕгдзинадӕй ӕххӕст, Иӕ уарзон та — ӕвзонг, ӕлвӕст, Иӕ зынг цӕстытӕ — ирд, сӕнтсау, Ӕрфбын мӕйдары ӕхсӕвау... Гуырвидыц ӕмӕ у хъӕздыг, Гъе, ахӕм у Сеоты чызг. Ысты зӕрдӕйы монцтӕй баст, Сӕ рӕсугъд уынд, сӕ рухс фӕкаст. Гъе, ахӕм ахадгӕты рис Хӕссы фӕстагмӕ махӕн низ. VIII Фӕсхъӕу кетонтӕн ис ӕмбырд, Тӕхы фӕрсмӕ сӕ хъӕрӕй дзырд. Ам хисдӕр лӕгтӕй иу зӕгъы: — Темур-Алсахъ, ныр аз цӕуы Кӕдӕй Дигизайыл дзырдтай Мӕ йӕ зӕронд фыдӕй куырдтай. Фӕлӕ йӕ хӕстӕгӕн уый дӕу Нӕ равзӕрста, аккаг, дам, нӕу... Хуыдта мӕгуыр, ӕвӕдза, дӕу. Ныр та уыныс, Кетонты хъӕу Ӕрбамбырди дӕу тыххӕй ам, Ды айс нӕ зӕрдӕбын салам! Дзыллӕйы кад, дзыллӕйы ныфс Дӕ фӕтӕн тар ныхыл хӕссыс. Ӕлдар — ӕзнаг ӕмӕ фыдгул, Дӕ фӕрцы йыл нынныгуылд хур. Дӕ фзерды скъӕфт Дигиза нӕу, Ныр дын ысбӕздзӕн. Уый у дӕу! Дӕ удӕмбал уӕд барвӕндӕй... Сеойы фырт, дӕ дзырд зӕгъ, цӕй! Уӕлдурӕй фестад лӕг, ныррухс, Иӕ зачъейыл ӕруагьта къух, Иӕ лӕдзӕгӕй ӕрхоста зӕхх. — Алсахъ мӕм байхъусӕд дзӕбӕх, Чызг хъалонмӕ ӕрцыд ӕскъӕфт, Фӕцӕйкодта быны бынсӕфт. Алсахъ ӕй байста, уадз, йӕ кой Хӕхбӕсты алкӕмдӕр кӕной! Мӕ чызгимӕ уӕнт арфӕйаг, Ӕз донмӕ не ’хсын ӕй, мыййаг! Хъӕубӕстӕн уыд ӕхцон йӕ дзырд, — Уайтагъд ыл аисты ӕмбырд. Йӕ къух ын истой, истой худ, Сӕ арфӕтӕ — уӕздан, рӕсугъд. Уӕд ’виппайд хъӕлӕба фӕхъус... — Уӕ фендӕй у мӕ зӕрдӕ рухс, — Дигизайыл дзырдтоп бӕлвырд, Фӕлӕ мын не сразы йӕ фыд. Кӕд чи кодта мӕгуырӕн аргъ? Цы кӕнӕм уӕд нӕ ныхас даргъ? Алсахъ уӕд нал уаид Алсахъ, Нӕ дӕр уӕ цӕсты уаид сахъ Куы сног кӕнид йӕ судзгӕ уарзт, — Р!ӕ зӕрдӕйы ӕрхӕндӕг маст. Гъай-гьай, ныр бабын ис ӕлдар, Фӕлӕ цӕй тыххӕй дӕп лӕгмар? Ӕлгъаг ӕлдарад нӕй быхсӕн, Мӕ цыргъ фат сӕ ӕдзух ӕхсдзӕн, Цӕвдзӕн ӕлдӕртты уый хъӕддых, Цӕмӕй сын асӕттон сӕ ных. Нӕ цардӕй сарӕзтой зындон, Сӕ ӕфхӕрдтытӕн нӕй кӕрон. Нӕ хӕссын ӕз мӕ сӕрмӕ 'фхӕрд Ӕмӕ мын додойаг сӕ сӕр! Мӕн мачи хонӕд усгур ма, Уӕд амондджыи ныр Дигиза Ӕмӕ йӕ тавӕд хур фӕрпӕй, Уӕд хызт йӕ маст, йӕ сон рынӕй. Мӕпӕн уый ма кӕиут лӕвар, Ӕз туг дарып, чысыл — мӕ бар. Фӕрсӕй кӕсы мӕпмӕ адзал... Ысты ӕрмӕст мӕнӕн ӕмбал Мӕ тонн, мӕ кард ӕмӕ мӕ бӕх, Нӕ зӕххы сау, уӕларвы цъӕх. Мӕнӕн ныр хъауджы дӕр куы нӕу, Фӕдисон дӕн, кӕнын быцӕу. — Темур-Алсахъ фӕцис йӕ дзырд, Нымдзаст ӕм хъӕубӕсты ӕмбырд. Алсахъы дзырд уыди ӕргом, Сӕ иу дӕр ӕм нӕ уыд дзырдхъом.... Лыгъдысты бонтӕ, рӕстӕг уад, Кетонты хъӕубӕстӕ — ӕнцад. Сӕ куыст сабыргай цыд уӕддӕр, Ӕдас нӕ уыд сӕ рыст къӕсӕр... Сӕ хъомгӕс хъӕдӕй дардмӕ каст, Уый федта тармигъгонд ӕваст, — Ныттари фӕндаг барджытӕй, Хъӕд фенцад мӕргъты зарджытӕй. Ӕфсӕрстой размӕ, тар мигъау, Сӕ уынд — нымӕттӕй сатӕг-сау. Уый Дзасболаты фырт Ахъбад Фӕцӕуы Кетмӕ ӕд ӕфсад. Ахъбад у ’фсады раздзӕуӕг, Йӕ бӕх — бӕрзоид ӕмӕ тӕлтӕг. Лӕгъз раны йыл ӕрхъазы тынг, ,Иӕ развӕдыл ӕрбады рыг. Цӕуы кетонтӕм тугагур, Ӕдзынӕг ӕм ныккасти хур. Ӕмбисбонмӕ уыдис ӕввахс, Уӕд Кеты хъӕуы цас уыд, цас 'Кӕсгон ӕфсад! Уыд хъӕу ӕнцад. Фыдӕхӕй йӕм куы каст Ахъбад. Хъӕубӕсты иу ызмӕлӕг нӕй, Ӕрмӕст сыл кыдуз рӕйы хъӕрӕй. Нӕ хӕссы тохмӕ уый йӕ ныфс. Хъӕу бамбӕхст... Фӕсвӕд ран уыд пыхс... Хӕры йӕ былтӕ, кӕс, Ахъбад, Иӕ къух йӕ роцъойыл ӕруад. Иӕ цӕстыты фӕбадти туг, Кӕны йӕ судзгӕ маст хуыдуг. Иӕ ӕфсадыл йӕ ныхас хъуыст: — Хъӕубӕсты бакӕнут зынгхуыст! Цӕй, тагъддӕр, ма лӕуут ӕнцад! Рӕвдз бандзарут хӕдзӕрттыл арт! Хъӕдау куы фенкъуыстысты раст Ӕлдары барджытӕ ӕваст. Ӕндзарынц Кеты хъӕуыл арт, Сӕ разӕй — тардзӕсгом Ахъбад... XI Хъӕу судзы ӕмӕ сау фӕздӕг Цырен-пиллонӕй арвмӕ тахт. Гуыр-гуыргӕнгӕ, сырх ӕвзӕгтӕ Сӕхимид зилдух кодта арт. Ӕлдары бын тыхсти йӕ бӕх, Йӕ къӕхты бын ныгъуылди зӕхх. Нымдзаст цыреп артмӕ Ахъбад, — Зылд йемӕ хотыхджын ӕфсад... XII Уый чи у? Судзгӕ арты, зӕгъ Кӕй ыскъӕфы йӕ саулох бӕх? йӕ топп — ӕргьӕвд, йӕ кард — ӕлвӕст, Иӕ фезмӕлдыл нӕ хӕцы цӕст. Ӕлдары ацахста ӕваст, Ӕлдарӕй райсдзӕн уый йӕ маст. Раст афтӕ цъиутӕй ма цӕргӕс, Изӕр куы вӕййы сабыр — тарф, Куы хъуысы пыхсытӕй къӕс-къӕс, Кӕйдӕр фӕсадзы ныхтӕ арф. Дыууӕ ӕмцӕф — сӕ кӕрдты хъӕр... Ӕлдарӕн атахти йӕ сӕр. Бӕхӕй куы расхъиудта Ахъбад, Алсахъ та йе ’фсургъыл куы бадт. Ӕрмӕст куы атахти йӕ хъус, Сырх-сырхид адардта йӕ рус... Уӕд айдзаг барджытӕй йӕ раз, Фӕмидӕг се ’хсӕн, тох ыскарз. .Йӕ болат кард кӕны фӕдис, Кӕлы сӕ туг, кӕпы сӕ цъист. Сӕ иу фӕсвӕдты уӕд ӕд арц Ӕрбахъуызыд, рызти йӕ барц, Йӕ фӕсчъылдым рӕхуыст ӕрцыд, Алсахъ уӕлбӕхӕй зӕхмӕ ’ртылд. XIII Нынныгуылд хур. Зӕрӕхсид тад. Фӕстагмӕ хъӕумӕ ирдгӕ уад. Уый хаста хӕдзӕртты сыгъд тӕф. Хъӕу бапиллон... Хъыггаг уӕлдӕф... Кӕсӕджы мӕрдтӕ зӕххыл — авд, Фӕхӕссынц сӕ, фӕхъуызынц тагьд. Зыны ма зӕххыл иунӕг мард, Нылхъывта фидар й’ армы кард. Гъе, уый Алсахъ... Ӕнцад лӕууы, Иӕ туг цыхцырджытӕй кӕлы. Уый нал фестдзӕни пикӕд бон, Ӕнустӕм бафынӕй бынтон. Тыгъд быдырӕй ӕрхӕццӕ тар, Хъӕу бакодта йӕ сау дӕлбар. Уый мардыл байтыгъта пӕлӕз, Цыма кӕны йын тӕфӕрфӕс. XIV Уый чи у, талынджы хуыснӕг, Ӕмрастӕй мардырдӕм хъуызӕг? Йӕ къах Алсахъмӕ кӕй хӕссы? Гъе, уый Сеоты Дигиза... Уый тар хъӕдӕй куы федта тох, Иӕ нӕрынӕй ызмӕлыд къох. Лӕууы сӕркъулӕй марды цур, Цӕссыгкалгӕ. Йӕ зынгхуыст хур... Ӕртыхта хъавгӕ марды буар, Куыдта: «Ныббар мын, ды ныббар... Темур-Алсахъ, Темур-Алсахъ, Чызгайы цӕсты ды дӕ сахъ. Дӕуӕн ӕргом кӕны йӕ уарзт, Дӕ хивӕнд ми дын барст уӕд, барст. Дӕ фыдӕнӕн ми Дигиза Фӕсвӕд ран рохы ныууагъта... Фӕлӕ йӕ чи быхсы уӕддӕр, Мӕ хъӕбысы — дӕ мӕрдоп сӕр. Куы не сты зӕрдӕтӕ ӕмбар, Цӕй, хъаст мӕ ма ракӕ, ныббар... XV Сӕумӕ кетонӕгтӕ — ӕмыр, Ӕнкъардӕй здӕхынц хъӕумӕ ныр. Фыдгул куы афардӕг бӕргӕ, Фӕлӕ куыд кӕндзыстӕм цӕргӕ? Сӕ хъӕу сын басыгъта ӕлдар. Алсахъ — сӕ фидар ныфс фӕмард. Йӕ фарсмӕ ис чызгайы мард, ■Иӕ риуы сагъд фыййауы кард. Гъе, уый Сеоты Дигиза, Хӕрзмӕ йӕ хъусӕг фӕмыса... Лӕууы уӕлгоммӕ уый ӕнцад, Йӕ цӕсгом — тар. Уый мард у, мард. Мӕрдтӕн кетонтӕ ӕмбырдӕй Рухсаг куы зӕгъынц ӕмдзыхӕй... XVI Тындзы Ирафмӕ Хӕзнидон. Уыны, фӕлгӕсгӕ, иу бӕлццон — Лӕууынц зӕппадзтӕ гъеныр дӕр, Сӕ иу у иннӕтӕй хуыздӕр. Йӕ мидӕг арф дыууӕйӕ сты, Ныр нал кӕнынц, мӕгуыр мӕсты... Лӕууынц сабыр. Уӕд ныр ӕнцой Дигиза ’мӕ Алсахъы кой. Цӕры уым семӕ калм-зӕрин... Цӕрдӕг, хъыггаг, зӕрдӕджын, хин... Кзед искуы хибарӕй тӕрхъус, Фӕйнӕрдӕм даргӕ рӕвдз йӕ хъус, Фӕзыны обаумӕ хӕстӕг, — Ныссыф-сыф кӕны калм цӕрдӕг. Фыртӕсӕй сырд кӕны сӕлхӕр, — Фӕсвӕдмӕ аппары йӕ са?р. 1934, Мостиздӕх. ИЛАС ӔРНИГОН СОМЫ Мӕ бӕстӕн ӕргомӕй Ӕз карз дзырд дӕттын. Ирыстон, дӕ номӕй Мӕ сомы бӕттын. I Мӕ бӕстӕн кӕронмӕ Мӕ зӕрдӕ, мӕ зонд Мӕ хъаймӕты бонмӕ Кӕнын ӕз нывонд. АХУЫСС, ЦӔИ!: Талынг ссивгӕ, Тынг ӕрттивгӕ Скъӕры 'нкъардӕй Тынтӕ дардӕй Арвӕй мӕй. Ахуысс, цӕй! Талынг ссӕнды, Фын нывӕнды, Авдӕн найы, Найы, найы, Найы мӕй. Ахуысс, цӕй! АРФӔ Ӕд хызын мӕ цурты Сывӕллон ӕруад... Ӕфсӕдӕд дӕ хуртӕй, Дӕ цннтӕй дӕ мад. Дӕ фӕдыл ма рады Цы зӕгьон ныр ӕз? Дӕ фыдӕн, дӕ мадӕн, Дӕ Ирӕн ысбӕзз. 27« САБИТӔ 'Чи скӕндзӕн искуы бон । Махӕн цӕсгом, Цъититӕн, сау хӕхтӕн Кад ӕмӕ ном? Сабитӕ, сабитӕ, Мах фӕндиаг ут, Кадджынӕй, номдзыдӕй Бирӕ цӕрут! Искуы кӕд агъуындӕ Махӕн уӕ зонд Барвӕндӕй, уарзонӕй И’ амонд бӕрзонд, — Дзурдзыстӕм: у’ амондӕн Цотӕн бӕззут, Н’ алкӕмӕн, н’ алкӕмӕн .Арфӕйаг ут! I' ФӔЛМӔН У ДӔ ЛЫСТӔН Фӕлмӕн у дӕ лыстӕн, Дӕ буц фып у даргь... Ӕвдисӕн дӕ хуыссӕн — Дӕ хорз бӕх ӕд саргъ. Ирон цард, — стӕ-ма! — Дӕ цъӕх нымӕт фехс, — Куыд фидауы, цӕй-ма, Дӕ рахизы ехс! Дӕ цӕстытӕй ракӕс Нӕ буц хӕхты раз, — Дӕхи бӕстыл ахӕсс Дӕ уарзоп ӕнгас. Ӕгӕр дӕр ма бадӕм Нӕ хӕхты ’хсӕи мах: Дӕ фӕйнӕфарс — адӕм, Сӕ фӕдыл ыздах. Хӕстӕгмӕ сӕ хӕрзты Куы фенай дзӕбӕх, — Ӕрсирӕд сӕ фӕрсты Дӕуӕн дӕр дӕ бӕх. Дӕ фыдӕп, дӕ мадӕн Куы ’руай та бӕстон, — Дӕ Ирӕп йӕ кадӕл Фӕлӕу-иу хӕстон. 278 'Нӕ Зӕды ныхӕстӕ Зӕрдӕбынӕй зӕгъ: <Мӕ райгуырӕн бӕстӕ, Мӕ фыдӕлты зӕхх! Зӕрдӕнизӕн хъусын Дӕ риуӕй хъӕрзын. Дӕ хорз номыл кусын, Фыртӕн дын бӕззын». ФЫД ИӔ ФЫРТӔН ФӔДЗӔХСЫ Хъӕддаг сырдӕй, мӕ фырт, зӕххон лӕг нӕу Нырма зынгӕ уӕлдӕр йӕ цардӕй. Фӕлӕ йӕ ныхмӕ фидар лӕуу Мӕнау ӕд топп, ӕд кардӕй. Мӕрдты дын ма уӕд, о, мӕ фырт, фӕндаг Дӕуӕн ӕсгуыхт гуырдау нӕ хӕрзтӕм, Ӕвналай искуы кӕд, миййаг, Тӕппуд сылау, дӕ гӕрзтӕм. Зынаргь уа хъуамӕ саргъы бӕх лӕгӕн, Куыд у зынаргъ йӕ базыр маргъӕн. Фӕлӕ мӕ фӕстӕ хорз аргъ кӕн Дӕ бӕх ӕмӕ дӕ саргъӕн. Мӕрдты дын ма уӕд фаг хорз фӕлыстӕй Ӕрвыст дӕ саргъы бӕх дӕ фӕстӕ, Ды искуы уый куысты мыздӕй Куы бафидай дӕ хӕстӕ! Чысылӕй саби к’уаид мадӕй цух, Уӕд ын-иу мӕй дӕр тын нӕ уафид. Дӕ мадмӕ ратт, мӕ хур, дӕ къух, Ныр ын йӕ фӕллой бафид. Мӕрдты дын ма уӕд рухсы ран бынат, Зын дӕр кӕм уа, уым уӕд дӕ бадӕн, — Нырау мӕ фырт мӕ фӕстӕ кад Куынӕ кӕнай дӕ мадӕн! Зӕххыл йӕхи бӕстӕ, лӕджы хуызӕн, Фылдӕр йӕ мадӕй уарзы маргъ дӕр. Зӕгъ-ма, мӕ фырт, цы дын уыдзӕн . Дӕхи бӕстӕй зынаргъдӕр? Мӕрдты дӕ бӕхӕн уӕд нӕдӕр цӕуӕн, Нӕдӕр ын уӕд фӕндиаг сирӕн, — „Ды мын нӕ хӕхты ’хсӕн фыртӕн Куы нӕ сбӕззай нӕ Ирӕн! ЧЫЗГАЙ Мӕ уд ын нывонд у, Мӕ зӕрдӕ — йӕ хай. Рӕсугъд у, хӕрзконд у, Хӕрзконд у чызгай. Йӕ цӕстӕнгас — сахсӕн,. Йӕ бахудт — цыргъ фат. Кӕй равзары сиахсӕн, Тӕхуды, йӕ мад. Ӕнцонтыл йӕ хурмӕ Нӕй алӕууӕн фаг, — Лӕппу йын йӕ цурмӕ Кӕм ары фӕндаг! Ӕргом мӕм нӕ дзуры, Нӕ лӕууы мӕ раз. Ӕрмӕст мӕ нӕ суры Йӕ судзаг ӕнгас. Нӕдӕр мӕм фӕхуды, (Нӕй худтӕн фӕрӕз). Йӕ уындӕй, тӕхуды Куы бафсӕдин ӕз. Мӕ уд ын нывонд у, Мӕ зӕрдӕ — йӕ хай. Рӕсугъд у, хӕрзконд у, Хӕрзконд у чызгай. ЦЪИУ .Ӕрфӕрсон дӕ цардӕй, Цъиу, абон ӕз дӕу. Ӕдасӕй ныхасмӕ Мӕ цуры фӕлӕу! Ӕгас бон изӕрмӕ Нӕ халыс дӕ зард, — Бӕллиццаг цӕмӕй у, Зӕгь-ма мын, дӕ цард? Куыд рухс у дӕ зӕрдӕ! Куыд лӕгъз у дӕ каст! Зӕгъ-ма мын, кӕд вӕййы Дӕ зӕрдӕйы маст? Тӕхуды дӕ цардӕй Куы цӕрии ӕз дӕр. .Дӕ зӕрдӕйы иу къӕртт :Куы уаид мӕн дӕр! РАУАИ-РАЦУ (Туаллаг зарӕг) Де 'хсӕрфарс, уӕд д’ аив сӕр,, Алӕ-ма, — дӕ базмӕ Ма ’рхӕсс, оххай, о мӕ бон! Фарны фӕдыл а изӕр, Сусӕгӕй мӕ размӕ Рауай-рацу, ра, мӕ бон! Мӕйы рухсмӕ фарнимӕ Хӕхты ’хсӕн нӕ бӕстӕ Бафынӕй ис, о мӕ уд! Акӕнид чызгаимӕ Сау лӕппу ныхӕстӕ, — Рауай-рацу, ра, мӕ уд! Дӕлӕ къохы мидӕгау Булӕмӕргъ фӕлвары Зарыныл, мӕ хуры хай! Сау лӕппу дӕм сидӕгау Дагъӕй цъус нӕ зары, — Рауай-рацу, ра, чызгай! Фаззӕттау ӕрзадысты Фондз бӕрзы нымадӕй Дагьы бынмӕ доны цур. Алӕ-ма, цы бадыс ды? Тагъдгомау дӕ уатӕй Рауай-рацу, ра, мӕ хур! Сау гуырдау ӕрымысы Булӕмӕргъ йӕ къайы Ахӕм изӕр, о мӕ уд! Акӕнид йӕ хъӕбысы Сау лӕппу чызгайы, — Рауай-рацу, ра, мӕ уд! Де 'хсӕрфарс, уӕд д’ аив сӕр Ма ’рӕвӕр, — дӕ-да-дӕй! — Пакъуы базыл, о мӕ бон! Сау лӕппуйӕн а изӕр Ма фӕтӕрс йӕ пъатӕй, — Рауай-рацу, ра, мӕ бон! ИУНӔДЖЫ ЗАРӔГ Ма ’рвит, булӕмӕргъ, зӕллангӕй Царды цин мӕ размӕ! Ма зар райсомӕй тъӕллангӕй Рудзынгӕй мӕ базмӕ! Арфӕ ма кӕн, оххай, цардӕн Ам мӕ цуры сонтӕй. Иунӕг, иунӕг! Бузныг нал дӕн, — Иу уд — ӕз йӕ бонтӕй. Аив, аив дард мӕ цурӕй, Булӕмӕргь, дӕ бадӕн. Иунӕг, иунӕг! Бузныг хурӕй — Иу уд ӕз нӕма дӕн. Цард дӕ — уастӕн уай дӕ бонӕй — Иунӕгау нӕ сайы: Фаг рӕвдауыс ды фӕндонӕй Д’ ахстоны дӕ къайы. Цардӕн алыбон йӕ хинтӕй Ам дӕ къай нӕ ниуы: Хурӕй рухсдӕр у дӕ цинтӕй Царды цин йӕ риуы. Хур дӕ иунӕгӕй, ӕнкъардӕй Райсом раджы н’ ары: Демӕ рогдӕр ам дӕ зардӕй Де 'мдзӕрин фӕзары. Ма ’рвит, булӕмӕргъ, зӕллангӕй^ Царды цин мӕ размӕ! Ма зар райсомӕй тьӕллангӕй Рудзынгӕй мӕ базмӕ! СТӔЙ КУЫД!.. Уарзонмӕ курӕг, Фыдимӕ дзурӕг Уарзонӕй уыд... Стӕй куыд! Дуарӕй йӕ суры, Дардӕй йӕм дзуры Чызгӕн йӕ фыд. Стӕй куыд! «Згъорӕд, ӕрзилӕд, Ссарӕд йӕ ирӕд...» Давын ӕй хъуыд... Стӕй куыд! Давгӕ йӕ ’рцахстой, Фидар ӕй сбастой... Сӕфыныл уыд, Стӕй куыд! Дард ӕй фӕтардтой, Хурхӕй йӕ мардтой... Боитӕ йыл цыд, Стӕй куыд! Чызг ӕм кӕм касти, — Моймӕ фӕрасти, Схъӕздыг йӕ фыд. Стӕй куыд! Хъуаг нӕу зӕрондӕй .Мад дӕр фыдбонтӕй, Дарын ӕй хъуыд. Стӕй куыд! Зӕрдӕ фӕрисдзӕн Рӕхыс ӕрисдзӕн, — Диссаг— йӕ куыд, Стӕй куыд! ЗАРӔГ Нӕ Иры иронӕй Кӕмӕ ис ӕгъдау, Уый хизӕд фыдбонӕй, Фыдмастӕй хуыцау. Ирыстон йӕ цӕсты Кӕмӕн нӕу ӕгад, Ирыстон нӕ бӕсты Кӕмӕн у йӕ мад, Иӕ бӕстӕ йӕ мадау Кӕмӕн у зынаргъ, Кӕмӕ кӕсы кадау, Ирыстон, дӕ уаргъ, Ӕгъдауӕй, ӕвзагӕй Нӕм чи у ирон, — Ирыстоны рагӕй Нӕ халыйӕ.рон. Нӕ Иры иронӕй Кӕмӕ ис ӕгъдау, Уый хизӕд фыдбонӕй, Фыдмастӕй хуыцау. ГЪӔИТТ, ЦЫ ФЕСТУТ! Гъӕйтт, цы фестут, цӕйут, размӕ' Цомут иумӕ мах ӕнгом! Кадджын дарӕм азӕй-азмӕ, Цӕй, нӕ Ирӕн мах йӕ ном! Ау, нӕ Ир куыд уа нӕ цӕсты Махӕн абон уӕд ӕгад. Кӕд нӕ хӕхты, кӕд нӕ бӕсты Хонӕм, хонӕм мах нӕ мад? Ау, нӕ хӕхтӕн кӕд сӕ риуыл Рухс у зӕрдӕ, рог у къах, Уӕд нӕ бӕстыл, уӕд нӕхиуыл Къух куыд ауигьӕм ныр мах? Кӕд нӕ Ирӕй, кӕд нӕ бӕстӕй Искуы лидза дард нӕ уд, Хӕхтӕ, тагъд-иу, цӕй, нӕ фӕстӕСмах «фыдвӕндаг» уӕд зӕгъут! НӔ ХОРЗ ЛӔГ .Ӕхсннау ӕгуыстӕй Нӕ зынгӕ лӕг бады: Куы бафсӕды хуыстӕй, — Къӕцӕлтӕ пын фады. йӕ зӕрдӕ йӕ цардӕй Нӕ хорз лӕгӕн райы, Иӕ хъазтӕй, йӕ зардӕй Иӕ хус гуыбын сайы. ӔНАМОНД ИРЫСТОН Зӕрдиагӕй ныхъхъуыстоп Дӕ хуылфмӕ кӕддӕр, Ӕнамонд Ирыстон, Кӕйдӕртау ӕз дӕр. Фӕрыстӕн дӕ мӕстӕй, Фӕкуыддӕр мӕ цард. Дӕ фӕрцы нӕ бӕстӕй Фӕлыгъдтӕн ӕз дард, Цӕй тыхст у дӕ хъӕрзын, Цӕй арф у дӕ низ? Дӕхи дын куы фӕрсын,— Дӕ дӕсны кӕм ис? Куы нӕ ис дӕ цотӕй Дӕ разы лӕууӕг, Куы нӕ ис нӕ хотӕй Дӕ сӕрыл кӕуӕг. Ӕмхуызон цӕгатмӕ Дард лидзынц мӕнау, — Нӕ зилы дӕ уатмӕ Дӕ иу фырт, лӕгау. Уӕгьуырӕй, ӕгадӕй Ды сӕфтмӕ цӕуыс, — Дӕ хуыссӕны 'нцадӕй Дӕхиуыл кӕуыс. мыст Буц цардӕй нӕ бӕстӕй Ралыгьдн мыст дард. Сусӕгӕй, ӕмбӕхстӕй Арвыста йӕ цард. Хордоны йӕ быны Арф хуынкъмӕ ныххызт, — Дзаг гонтӕ нӕ уыны, — Бакуырм уа нӕ мыст’ КУЫ 'РКАСТӔН... Куы 'ркастӕн, о мӕ Ир, дӕ хатмӕ, Куы федтон талынджы дӕ цард, — Уӕд сонтӕй рагуалдзӕг Цӕгатмӕ Фӕраст дӕн гарзагур ӕз дард. Мӕ Ирмӕ домбайау тыхджынӕй Фӕстӕмӕ ссӕуинаг уыдтӕн, — Нӕ бӕстӕй хъӕлдзӕгӕй, ныфсджынӕй Цӕгатмӕ зондагур цыдтӕн. Цы фӕци сау лӕппу, цы ссардта, — Кӕм и йӕ хорз, кӕм и йӕ хӕст? Хӕстӕн ӕй уарзон мад ныййардта, Нӕ радта хорз амонд ӕрмӕст. Мӕ фӕстӕ, о мӕ Ир, ӕфсады Нӕ цъити рацыди мӕнӕн: Ӕнӕнхъӕл сау изӕр Цӕгаты Фӕндагыл уады бын фӕдӕн. Мӕ ныфс мын сау дымгӕ фӕхаста, Мӕ фӕндтӕ нал ысхастой рӕз: Кӕмдӕр сӕ сау лӕппу ныббаста, Кӕмдӕр сӕ бавӕрдта бынуӕз. Бӕласыл сау дымгӕ куы 'рцӕуа, Куы ныууой къалиутӕ хӕрзпырх, — Фӕззӕг ма цардгъуызӕй куыд лӕууа, Куыд хъаза хорз дыргътау йӕ дыргь? * * * Цӕй, мӕ бӕхыл райсом бонӕй Раджы бавӕрон ӕз саргъ. Кӕд иронӕй, кӕд хӕххонӕй Исчи махӕн скӕнид аргь. Рогдӕр уадӕй уый нӕ коммӕ Сом йӕ барӕджы хӕссид. Кӕд иронмӕ, кӕд бӕлццонмӕ й’ амонд искӕцӕй кӕсид. Хизид, хизид мӕн ӕгадӕй Куыд йӕ барӕджы мӕ бӕх. Рогдӕр уадӕй, сом йӕ уадӕй Ризид уӕлдӕф, змӕлид зӕхх. Тагъд куы ссарид райсом хӕхтыл Лӕгъз йӕхицӕн уый фӕндаг, Кӕд мӕ бӕхӕн уӕд йӕ къӕхтыл Цӕст нӕ хӕцдзӕни, миййаг. Мах куы 'руайӕм райсом дардӕй Иу ран рудзыпджы рӕзты, — Кӕд кӕсдзысты уӕд ӕнкъардӕй Махмӕ сау дыууӕ цӕсты. Цӕй, мӕ бӕхыл райсом бонӕй Раджы бавӕрон ӕз саргъ, Кӕд иронӕй, кӕд хӕххонӕй Исчи махӕн скӕнид аргъ. ӔРЫМЫС-ИУ МӔН Ныууагътайдӕ фӕстӕ ,Ды сонтӕй дӕ бӕстӕ, — Ӕрымыс-иу мӕн... Мзӕрӕй фӕлладӕй Фӕндагыл ӕнцадӕй Куы зарай «дӕ-да-дӕй> Дӕ уарзон бӕхӕн, — Ӕрымыс-иу мӕн... Куы !ркӕса дӕм дардӕй Мӕй арвӕй ӕнкъардӕй,— Ӕрымыс-иу мӕн... .Дӕ хорз бӕх куы стайа Дӕ быны. куы сайа Дӕу аууон, куы уайа Дӕ цӕстыл ингген, — Ӕрымыс-иу мӕн... ■Фӕндагыл куы кӕнат Фӕлладӕй ӕхсӕвуат, — Ӕрымыс-иу мӕн... Иӕ митӕ фӕуыны Хуыссӕг лӕг йӕ фыны: ,Д& нымӕт дӕ быны Куы 'ркӕнай фӕлмӕн, — Ӕрымыс-иу мӕн... Ды искуы фӕндагыл Куы фембӕлай знагыл, — Ӕрымыс-иу мӕн..., Фӕхӕцай, нӕ хӕцай, Дӕ риуыл куы хӕцай, Дӕ туджы куы мӕцай Нывонды хуызӕн, — Ӕрымыс-иу мӕн... УАСТЫРДЖИ Бонӕй-ӕхсӕвӕй мах балцы хӕдзарӕй Дуарӕй-хӕстӕгӕй кӕдӕмфӕнды цом, — Давӕгӕй, раст лӕгӕй, знагӕй, хӕларӕй — Иууыл дын, Уастырджи, арынц дӕ ном. Ракӕс нӕм рухс цӕстӕй, ракӕс нӕ хӕхтӕй Д’ арфӕ нӕ Ирӕн ӕнӕвгъау ды зӕгъ. Ма скафӕд, м’ схъазӕд, оххай, йӕ къӕхтӕй, Сыгьзӕрин Уастырджи, махыл дӕ бӕх! АРФӔ РАКӔ Арфӕ ракӕн, арв, нӕ бӕстӕн, Арф дӕ фарнӕй бамбӕрз мах. Арв, нӕ бӕстӕм, арв, нӕ фӕзтӕм Амонд арӕхдӕр ыздах. Цардӕй бафсад, арв, нӕ Иры, Ратт нӕ бӕстӕн, арв, бӕркад. Арв, нӕ Иры фос уӕд бирӕ, Хос уӕд арӕх, хор уӕд зад. Тав дӕ хурӕй, арв, нӕ хӕхты, Рухс дӕ рухсӕй уӕд нӕ ком. Кӕн пӕ хӕхты, кӕн нӕ рӕгьты Ирӕн уарзон ды сӕ ном. Арфӕ ракӕн, арв, нӕ бӕстӕн, Арф дӕ фарнӕй бамбӕрз мах. Арв, нӕ бӕстӕм, арв, нӕ фӕзтӕм Амонд арӕхдӕр ыздах. ног чындз (Ларса ’мӕ Хухайы кадӕджы скъуыддзаг) 1-аг зарӕг Базӕронд хорз Цӕлыкк — сау барӕг нал у, Байсысти донау Цӕлыккӕн йӕ хъару, Батади митау Цӕлыккӕн йӕ тых. Бахуыскъ и й’ астӕу, йӕ цӕсгом нырраууат, Ауӕдзӕй конд хуымау байдзаг йӕ ных. Нал бӕззы хорз Цӕлыкк, иууыл ныззаууат, Иууыл ныззаууат Уӕлӕсыхы ’лдар, Кадджын мыггагӕн йӕ номдзыд бындар. Хӕтӕнты й’ афоны бирӕ фӕхатти. Рагӕй-ӕрӕгмӕ кӕд иу лӕг нӕ бадти Ирӕй, Кӕсӕгӕй Цӕлыккау бӕхыл. Рагӕй-ӕрӕгмӕ кӕд иу лӕг нӕ уарзта Балц кӕнын саргъыл Цӕлыккау зӕххыл. Дард балцы искӕй фӕндагӕй нӕ фарста, Искӕмӕй кургӕ нӕ кодта, миййаг, Хорз бӕхыл размӕ йӕхицӕн фӕндаг. Хохӕй-быдырӕй йӕ митӕй, йӕ зондӕй Кадджынӕй, номдзыдӕй Цӕлыччы зыдтой. Дардӕй, хӕстӕгӕй, уӕд Ирӕй, Кӕсӕгӕй Раджы Цӕлыккӕн кӕм нӕ уыд йӕ кой? Ногъайӕн се ’лдар бӕлвырдӕй, ӕцӕгӕй Сау барӕг, сау гуырды хорзӕн зыдта, Рагӕй дӕр йе ’мцекк Цӕлыччы хуыдта. Хурау ӕрттивгӕ, кӕд хурау ӕххӕстӕй Рацыд-иу сау бӕхыл, рацыд йӕ бӕстӕй Хорз Цӕлыкк балцы цӕгатырдӕм дард. Сау нӕмыг хизы нӕ барӕджы знагӕй, Фидар у цонгӕй, хӕрз цыргь у йӕ кард. Афтидӕй не здӕхт йӕ бӕстӕм фӕндагӕй: Алыхатт йемӕ, йӕ разӕй лӕгау Хорз Цӕлыкк тардта йӕ разӕй рӕгъау. Иу лӕг йӕ фӕдыл Куырттатӕм нӕ уӕндыд Бацӕуын фосагур — знагӕй кӕй фӕндыд Бафтын Цӕлыккмӕ, уӕлдайдӕр ӕхсӕв? Знаг лӕг Цӕлыккӕн нӕ ирвӕзти комӕй — Тагъд уыд йӕ нӕмыг, мӕлӕтдзаг— йӕ цӕф. Бафтыд-иу уазӕг Куырттатӕм ӕргомӕй, Разынид номдзыд лӕг, разынид сау — Радта-иу хорз Цӕлыкк кад ӕмӕ ’гъдау. Цард ыл ныддаргъ и, фӕивгъуыд йӕ рӕстӕг. Нал уыны фӕпдаг, йӕ ингӕн ӕрхӕстӕг, Рахызти сау бӕхӕй, дурыл ӕрбадт. Бӕстӕтыл, адӕмтыл, хохӕй-быдырӕй, Сау бӕхыл хорз Цӕлыкк рогӕн фӕхатт. Раууатӕй, хӕлддзагӕй къулсӕр, — гуыбырӕй Хорз Цӕлыкк дурыл ныр баддзӕн ӕдзух, Амопдӕй цух уыдзӕн, цардӕй дӕр — цух. Райсом йӕ бонтӕй зӕгъдзӕнис: «Ӕгъгъӕд у». (Мард у йӕ хорз ус, йӕ фырт дӕр ныгӕд у, Абон ӕрзылди Цӕлыккӕн йӕ рад.) Райсом куы кӕна йӕ дунейӕ хицӕн — Йе ’фсинмӕ дзурдзӕни: «Бакӕ мын уат!» Райсом йӕ фыртмӕ уый, чизоны, сиддзӕн, Адӕммӕ дзурдзӕн: «Цы фӕци мӕ фырт? Рох-иу дзы макуы фод, макуы йӕ цырт!» 2-аг зарӕг Зилгӕ ’мӕ тухгӕ Куырттатӕм цӕгатӕй И’ аууон йӕ фӕдыл ӕмбисбон фӕлладӕй Уадимӕ не схаста сау мигь ӕваст. Сау мигьӕй тардӕрӕй, карздӕрӕй уадӕй Зӕрӕдтӕ кӕсдӕртӕн дзурынц сӕ маст. Зӕрӕдтӕ сау къӕйтыл ацы бон радӕй Кадӕджы мысынц Цӕлыккӕн йӕ ном. Фӕсивӕд с’ алыварс бадынц ӕнгом. «Бабын ис абон нӕ хӕхтӕн сӕ риуыл Хорз мыггаг н’ астӕу — ӕрӕнцадис иууыл — Рох кӕндзӕн райсом Цӕлыккӕн йӕ ном. Иргъӕвӕг нал ис Куырттаты ныр знагӕй, Сӕфдзӕн ӕгӕсӕгӕй, сӕфдзӕн йӕ ном. Адӕмтӕй н’ алыварс бирӕгътау рагӕй Махӕн ӕнусмӕ чи нӕ у знаг? Ис та сын абон нӕ коммӕ фӕндаг! Гъӕй-джиди! Не ’хсӕн Цӕлыккӕн йӕ фӕстӕ Райсом ӕдасӕй куы райсид йӕ гӕрзтӕ. Сау бӕхыл ку’ абадид рогӕн йӕ фырт. Хӕтӕнты ку’ ахӕтид, ку’ азилид дардыл, Н’ алыварс алчи куы кӕнид йӕ дзырд, Абон уӕд мах дӕр Цӕлыккӕн йӕ мардыл Раздӕр нӕ кӕниккам, чизоны, хъыг, Раздӕр нӕ кӕлид нӕ цӕстытӕй сыг! Хорз Цӕлыкк! Ингӕнмӕ бацыд дӕ иунӕг: «Адон кӕй ысты?» — куы фӕрсӕм, уӕд иу лӕг Райсом дӕ гӕрзтӕй нӕ зӕгъдзӕни: «Мӕн». Рацӕудзӕи афон — дӕ гӕнах ӕркӕлдзӕн, Даргъ кӕртӕн й’ астӕу ӕрзайдзӕни гӕн. Йа уӕу-уай, хорз Цӕлыкк, д’ ахстон нын хӕлдзӕн, Лидздзысты кусджытӕ, сӕфдзӕп дӕ ис! Хорз Цӕлыкк, оххай, дӕ буц фырт кӕм ис?!> Бадгӕйӕ сау къӕйтыл бонӕй, изӕрӕй Зӕрӕдтӕ кӕсдӕртӕн хорзӕй, ӕвзӕрӕй Афтӕ Цӕлыккыл ӕнӕнцой кӕуынц. Хизӕнӕй-хизӕнмӕ фыстӕ ’мӕ сӕгътӕ С’ алыварс къултыл фӕйнӕрдӕм цӕуынц Кадӕгмӕ-сагъӕсмӕ хъусыпц ӕнцад. Бирӕ уа, уастӕн, нӕ хӕхтӕн сӕ кад!.. Фенцад Фиййагдон сӕ бынмӕ йӕ зардӕй... Ку’ айхъуысы зӕрӕдтӕн се ‘рдиагдардӕй — Уайтагъд фӕвӕййы тызмӕгдӕр йӕ хъӕр. Хур сӕм ӕгас бон уӕларвӕй фӕлгӕсы, Фӕуадзы сӕ бадгӕ йӕ фӕстӕ изӕр. Хохӕн йӕ тигъӕй ӕнкъардӕй пыккӕсы Дисгӕнгӕ, джихгӕпгӕ, сусӕгӕй мӕй: Уӕлӕсых нал кӕнынц, оххай, фынӕй! Банцайынц зӕрӕдтӕ, фӕсивӕд гъӕйттӕй, Райдайынц сусӕгвӕнд уынджы къӕрдгӕйттӕй, Аразынц мӕимӕ иумӕ хъуыддаг, Мӕйрухсмӕ цӕстысыг рустыл нӕ зыны, Хъарӕгмӕ устытау не сты кӕуаг, Ахсӕв-иу зӕрӕдтӕ раздӕр сӕ фыны "Уартӕ Цӕлыккӕн йӕ хӕрнӕг уынӕнт. Кӕсдӕртӕн адард и хистӕй сӕ фӕнд. зрз 3-аг зарӕг Цавӕр уыд? Чи уыд? Цӕмӕн уыд ӕвдисӕн Абон йӕ кадджын дзуар далӕ Дзыгъисӕн, Дзубайтыл, оххай, ӕмбисбон цы ’рцыд? Бӕстӕ цы систой сӕ сӕрыл сӕ хъӕртӕй, Сылтӕн сӕ ниуын, сӕ богъ-богъ цы ссыд? Боныгон дзабайтӕн абон сӕ кӕртӕй Саулагъзы сау гуырдтӕ райстой ӕваст, Комы йӕ фескъӕфынц мидӕмӕ ’мраст! Ракӕс-ма, хорз Цӕлыкк, ракӕс дӕ уатӕй: Чи ссӕуы комы рыг калгӕ цӕгатӕй, Рог бӕхтыл афтӕ кӕй суры Дзывгъис? Удӕй — ӕнӕмбал, ӕмбисонд йӕ кондӕй Далӕ Дзывгъисы чындздзон чызг уыдис. Абон ӕй усӕн ӕмвӕндӕй, ӕмзондӕй, Хорз Цӕлыкк, фӕсивӕд схӕссынц дӕуӕн. Нал ис дын ингӕнмӕ, нал и цӕуӕн!.. Иргъӕвд уыд абонмӕ сауӕрфыг мастӕй: Кодта тӕхудиаг йӕ худтӕй, йӕ хъазтӕй Мад ӕмӕ фыдӕн сӕ буц чызг, сӕ цард. Иу комӕй иннӕмӕ хӕхтыл ӕгасӕй Айхъуысти чызгӕн йӕ хорзы кой дард. Дзубайтӕн с’ астӕу ӕдыхстӕй, ӕдасӕй Сауӕрфыг цардмӕ сывӕллонау цыд. Чызгӕн йӕ уалдзӕг къӕвдаджын нӕ уыд. Бирӕ уыд лӕппутӕй саулагьзыл дзурӕг. Чи ’рцыди Дзубайтӕм сау гуырдтӕй курӕг — С’ алчи уыд алцӕмӕй дзуарау ӕххӕст. Бавӕрын сиахсӕн ном саулагъз нӕ уагъта Уыдонӕй абонмӕ иуыл ӕрмӕст. Иуӕн дзы саулагъз ӕигасӕй нӕ загъта: «Фыд ӕмӕ мадимӕ рогдӕр ӕрдзур!» Иуы дзы не схуыдтой былтӕ: «Мӕ хур1> Барвӕндӕй саулагъз куыд ацӕуа моймӕ? Иу удӕн, иу гуырдӕн, оххай, йӕ коймӕ Чызгӕн йӕ рустӕ куы нӕ кӕнынц сырх. Фезмӕлӕд сау лӕппу: къалиуӕй зӕхмӕ Сӕрды рӕгъӕдӕй ӕрхауаг у дыргъ. Фезмӕлӕд сау лӕппу, февзидӕд бӕхмӕ, Ратӕхӕд, ратӕхӕд уынгты фӕлтау, Фелвасӕд саулагъзы саргъмӕ лӕгау!, Ракӕс-ма, хорз Цӕлыкк, гӕнахӕй коммӕ: Чи хуыссы саргьыл уый мардау уӕлгоммӕ, Сау гуырд кӕй ысхӕссы сау бӕхыл рог? Схӕссы дын, схӕссы уый Дзубианы 'фсинӕн, — Райдай та, марадз, цӕрынтӕ ды ног! Барджытӕн тохы бон нал и сӕ цинӕн, Нал и сӕ цинӕн, ныккӕс-ма, кӕрон. Гъӕйтт-мардзӕ, хорз Цӕлыкк, балвас дӕ рон! Н’ афӕстиат бирӕ дӕ усаг куырдуаты! Хабар куы базоной адӕм Куырттаты — Дис дыл нӕ кӕндзысты, хорз Цӕлыкк, цъус, Алыран дзурдзысты хъазӕгау адӕм: «Хорз Цӕлыкк ингӕнмӕ раскъӕфта ус!» Де 'мгӕрттӕ дзурдзысты: «Оххай, куыд бадӕм Сау къӕйтыл ныхасы мах дӕр ӕнцад? Радтой нын, радтой нӕ фӕсивӕд рад!» 4-ӕм зарӕг Заргӕ ’мӕ ниугӕ цӕгатӕй куы ссуры Сау мигъты коммӕ, йӕ хъусы фӕдзуры Сау дымгӕ саулагъзӕн сусӕгӕй уӕд: «Къулсӕрӕй бадӕд ӕм ног чындз йӕ уаты, Ног чындз йӕхиуыл ӕнӕнцой кӕуӕд. Саулагъзӕн йе 'мгӕрттӕ далӕ цӕгаты, Далӕ Дзывгъисы нӕ зонынц йӕ маст. Цауддӕр нӕ фӕци, нӕ фӕци сӕ хъазт! Амонд сын гауызтӕ фӕндагыл тауы, Хур сӕ йӕ тынтӕй ӕнӕвгъау рӕвдауы, Тынгдӕр рӕвдауы кӕд алкӕй йӕ мад. Саулагъзӕн рагуалдзӕг йе ’мгӕртты размӕ Мадӕлтӕй рогӕн нӕ райсдзӕнис уад. Рагуалдзӕг кафгӕ куы разгъорой фахсмӕ — Ног чындзӕн йе ’мгӕрттыл хохы сӕрӕй Къултыл ӕфсӕргӕ нӕ рацӕудзӕн зӕй!» Мӕй сын нывӕнды рӕсугъд тын нӕ фыны, Хур сын уӕларвӕй сӕ цӕссыг нӕ уыны, Маст сын нӕ хӕссы сӕ райсом, сӕ бон. Кафынӕн, симынӕн чызджытӕ ссарынц, Чызджытӕ ссарынц фӕндонӕй ӕфсон. Хъазты сӕм фӕсивӕд афтӕ ныззарынц: «Бабабау, бабабау, бирӕ ис тынг Чызджытӕн уалдзӕг сӕ цӕстыты зынг!» Адджын у се ’нгӕс, рӕсугъд у сӕ бахудт, Айв у се сныхас,— иуварс ыздахут, Цалынмӕ не стут сӕ кӕлӕнтӕй бас ч! Саугуырды хъазӕгау фидар ныббӕтдзӕн, Хъал чызгӕн, бабабау, уалдзӕг — йӕ цӕст. Зӕрдӕйы фидар цыргъ фатау фӕсӕдздзӕн Симгӕйӕ хъазты чызгайӕн йӕ худт. Ратдзӕн йӕ иу дзырдыл саугуырд йӕ уд! Бирӕ уыд саулагъзыл сау гуырдтӕй дзурӕг. Рагӕй дӕр, рагӕй ныр уыдонӕй иу лӕг Дзубйаны нал мысы, нал кӕны мӕт. Дзубайтӕн, йа уӕу-уӕй, иуварс сӕ рӕзты Лӕппутӕн базылди дарддӕр сӕ фӕд! Сау лӕппу саулагъзӕн абон йӕ бӕсты Иу ран ӕнгасӕй ӕндӕры бӕтты, Абон уый иу ран йӕ ирӕд дӕтты! Къулсӕрӕй дымгӕмӕ саулагъз ныххуыссы. Баййафы хорз Цӕлыкк уаты йӕ усы Сабыр, ӕнцадӕй йӕхиуыл кӕугӕ. Къулсӕрӕй иудзӕвгар чызгӕн йӕ разы Баззайы хорз Цӕлыкк сагъдау лӕугӕ. Мойы цур сауӕрфыг тынгдӕр дзыназы, Мойы цур тынгдӕр ӕргӕвды йӕхи... Сауӕрфыг, бабын уай, д’ амонд кӕм и? «Нал уыди бирӕ мӕ ингӕнмӕ бонтӕй, Афтӕ мыл хъазӕгау фӕсивӕд сонтӕй, Фӕсивӕд сонтӕй фӕкодтой фӕдис. Сау бӕхтыл фӕсивӕд иу изӕр схастой, Иу изӕр схастой мӕ зӕрдӕйӕн низ, Соптӕй мын фӕсивӕд дзуарау ныббастой, Дзуарау ныббастой нывондӕн уӕрыкк!» — Афтӕ йӕ цуры фӕдзуры Цӕлыкк. аййяяйж»даяайаяяяйвав»яе»е»яеяаайе»я«яж5яйя«^^ ЧЕЛЕ Цы ’рцыди, цӕмӕ ныхъхъуыста афтӕ зӕрдиагӕй уалдзӕджы сӕргъы цардуарзон Тӕнӕг Сых? Мӕлыиы къахыл ныллӕууыди Челе. Ӕрхуыссыд, ӕрфидар хуыссӕнмӕ домбай кусӕг. Афӕлдӕхт, адӕргъи сау зӕххыл фидар тулдз бӕлас. Сагъдау аззад ӕгас Тӕнӕг Сых къамбецы зӕронды гуыпмӕ. Ныссабыр, йӕ улӕфт баурӕдта. Иттӕг зӕрдигӕй ӕнхъӕлмӕ кӕсы Челейы фӕстаг сулӕфтмӕ хъӕлдзӕг Тӕнӕг Сых. Чындзытӕ ӕфснайыиц хӕдзгерттӕ, кӕртытӕ, устытӕ цӕгьдынц дымгӕмӕ сӕ зӕропд къабатӕ, фӕсивӕд рӕвдз кӕнынц белтӕ, фиййӕгтӕ — Челейы ингӕны зиумӕ. Фӕлӕ зӕрӕдтӕ, зӕрӕдтӕ! Челейы 'мгӕрттӕ. Цӕмӕн, цӕмӕн цӕуы уӕрдондӕтты рӕбыптӕй сигӕцы сусӕг сыф-сыф? Додой, додой, зӕрӕдтӕ! Сымах хистытӕм дӕр рӕхджы бацыргъ кӕндзысты чидӕртӕ сӕ хъаматы кӕрдтӕ. Ӕпамонд Челе! Ӕрӕмбырд сты сау халӕттӕ алырдыгӕй ингӕны былмӕ. Фопдз уады скодта дӕ дуӕрттыл Цъыллингаты былыстӕр цуапон зӕронд Биби. Тымбыл кауы алыварс ӕрӕмбырд сты гомгуыбын басяччытӕ ӕмӕ се ’рттиваг цӕстытӕ не здахынц дӕ кулдуарӕй. Ие, уӕу-уӕй. Челе! Иу зӕрдӕриссӕг дыл пӕ разычди дӕ царлы изӕр. Бирӕ фӕцардтӕ, бнрӕ фӕкуыстай, бирӕ бынтӕ фӕкодтай дӕ фӕстӕгтӕн, ие ссардтай ӕрмӕст дӕхицӕн, дӕ фӕстаджы бонтӕн :;у ӕмгар, иу хицон. Ӕрӕвӕрдтай дӕ иу къах ингӕны, схойынц ипнӕйы дӕр размӕ, фӕстӕмӕ — пичи хионӕй, ӕддагоиӕй. Дӕ тыхст улӕфтмӕ, дӕ тыхджын хъӕрзынмӕ сӕ мидбылты худынц, сӕ цӕстытӕ ныкъулынц кӕрӕдзимӕ дӕ цыппар чындзы. Уыди дын ӕртӕ буц чызджы. Хорз мӕйттӕ нӕ агуырдтой сӕ чызджы бонты, цыдысты радгай фыццаг сдзурӕгмӕ. Ныр хусцӕстӕй лӕууынц сӕ мӕлӕг зӕронд фыды уӕлхъус ӕмӕ зӕрдиагӕй ӕнхъӕлмӕ кӕсыпц йӕ цӕстыты ӕрбацъыпдмӕ. Гӕппӕввонг бадынц дӕ цыппар фырты дӕр. Дӕ дзаг хӕдзар дын мыды чыргъӕдау куы бадихтӕ кӕной, дӕ ингӕпы фӕрстӕ куы ратонай, ӕнамонд зӕронд! Фӕскъӕвда хур ракӕсӕгау фӕци дӕ бинонтӕн, дӕ сыхӕгтӕн дӕ сынтӕджы ӕрхуыст. Дӕ цьгргъ ӕнгасӕй ӕмбӕхсынц сӕ зӕрдӕйы хъазт, сӕ былты худт, нӕ комы сурын ӕрмӕст цӕсгӕмтты судзын. Зилынц дӕм, агххӕст дын кӕнынц дӕ бипонтӕ ӕмхуызонӕй дӕ алы фӕндон. Дӕ фӕстаг сахат дард нал ис, уый куынӕ зопиккой дӕ цыппар чындзы! Иннӕтӕй уӕлдай дӕ царды изӕр ӕрмӕст дӕ сыл у ӕнкъард, ӕрмӕст уый кӕсы тар цӕстӕй. Ӕви йын афтӕ зынаргъ уыд йӕ хӕррӕгъ зӕронд мой? Къӕбиц-рӕбынӕй фӕсдуармӕ хаудзӕпи дӕ фӕстӕ дӕ фыртты «фыдыус» ӕмӕ ууыл у йӕ катай, уымӕн дӕм бакӕны хаттӕй-хатт мӕсты каст. Нӕ сӕххӕст йӕ фӕндон: хордоны дӕгъӕлтӕ ласт ӕрцыдысты ронӕй. Рагӕй дын дзырдта: «Дӕ цӕргӕйӕ ахицӕн кӕн фыртты». Дӕ бынты рӕстӕмбис сныв кодта йӕ иунӕг фыртӕн, — ныр дӕ фӕстӕ схойгӕ къӕбӕрӕй хъомыл кӕндзӕн йӕ ахсджиаг хъӕбул. Акӕс-ма, фӕстӕмӕ дӕ цардмӕ, мӕлӕг уд! Цы ’взӕрдзинад бакодтай дӕ бинонтӕн, дӕ сыхӕгтӕн, цӕмӕн ӕнхъӕлмӕ кӕсынц дӕ цӕсты фӕцъындмӕ, куыд никӕйуал хъӕуы дӕ зӕронд! Нӕй, шӕ сахуыр дӕ фӕстӕмӕ кӕсын! II Домбай кусӕг уыди Челе йӕ лӕппуйы бонты. Ӕмгъуыд мӕ зыдта куыстӕн: ӕхсӕвӕй-бопӕй нӕ кодта хъауджы, не 'взӕрста бӕрӕгбон. Бӕрӕгӕхсӕв-иу стыр ӕнафонты йе 'мгӕрттӕй искӕй чындзӕхсӕвы зарды тыпджы куы бацыдысты, уӕд-иу сӕ рӕзты Челе йӕ кӕрцы къӕриты тыхтӕй, тачанкӕйы бадгӕ, сивгъуыдта хъӕдмӕ. Хуыцаубоны-иу пӕ хъӕуы чызгӕвзӕрст, лӕппуйы хорзӕй искӕй хъазты симды куы бацыдысты, Челе-иу уӕд ӕргъӕвстӕй, фӕсус хъӕлӕсӕй йӕ бӕхты ӕлгъитгӕ сӕ рӕзты ӕрцыди йе ’ртӕ цӕдимӕ. Лӕппуйау никуы сбадти Челе йӕ зӕрдӕйы дзӕбӕхӕп саргъы бӕхыл: йӕ дарддӕр балц саргъы бӕхыл — Дермецыкк, уыгӕрдӕн бӕрӕггӕнӕг. Лӕппуйау ӕмгары фӕдыл никуы ацыди чыгдзхӕссӕг кӕпӕ сиахсы цыды. Ӕхсӕвиуат кӕмӕ ӕркодтаид, иу ахгом зонгӕ не скодта йӕхицӕн Челе, никӕцы ирон хъӕуы уыд йӕ цӕргӕ-цӕрӕнбопты. Лӕппуйау куыстӕй ӕрцӕугӕйӕ йӕ хӕррӕгътӕ пикуы акалдта, йӕхи никуы рацарӕзта ӕмӕ йе 'мгӕрттыл никуы разылди. Лӕппуйау хъазты кӕрон пикуы 'рлӕууыди, иу чъыллипп пикуы акодта кафты псмыл. Лӕппуйау никуы равзӕрста хъазты чызг, йӕхи дыууӕ усӕй кӕцы хуыздӕр уыди, уый нӕ раиртӕста йӕ базӕронды боимӕ. йӕ къахы ныхтӕй йӕ сӕры хъуыпмӕ аныгъуылди Челе куысты, йӕ сӕр никуы систа ӕмӕ пикуы акастн фӕйнӕрдӕм царды рухсмӕ. Дыууӕ боны фӕд-фаэдыл никуы фӕци Челе хъӕубӕсты; йӕ лӕппуйы бонты-иу иу куыстӕй ӕрцыди, хъарм хойраг-иу бахордта ӕмӕ та-иу афардӕг иннӕ куыстмӕ. Хӕргӕ дӕр кодта Челе йӕ куыстмӕ гӕсгӕ. Ӕмбисондӕн баззади нӕ хъӕуы Челейы хӕраг. Зымӕгоп хъызт изӕр йе ’ртӕ цӕдимӕ хъӕдӕй ӕрхӕццӕ Челе. Бӕхтӕ бафснайдта, дзаумӕттӕ сӕ быиаты цӕвӕрдта ӕмӕ хӕдзармӕ бацыди. Къонайы дынджыр арт гъӕйттӕй судзы. Хъӕрмхуыпп уӕларт цӕлхъ-цӕлхъӕй фыцы. Ӕфсип кӕрдзынтӕ кӕпы. Арты фарсмӕ ’рбадти Челе ӕмӕ йӕхр тавыныл фӕхӕцыди. Дзабырты фӕсал ракалдта, бахус кодта йӕ салд дзаумӕттӕ, ӕртӕфстысты йӕ уӕнгтӕ дӕр. Хӕрынтӕ райдыдта ныр Челе, фӕлӕ цӕттӕ нӕма у хъӕрмхуыпп. Фыццаг кӕрдзын райста фӕныкӕй ӕфсин, къонайыл ӕй ӕрӕвӕрдта ӕмӕ йын дыккаг йӕ бынаты бакодта. Бакӕсбакӕс кӕяы кӕрдзыпмӕ Челе. Диссаг дӕр нӕу: дысонӕй нырмӕ йӕ гуыбын дзӕбӕх нӕ бафсӕста, салд кӕрдзын ӕм уыд ӕмӕ уымӕй адджынӕй чи ӕрӕууилдзӕни? Тӕвд кӕрдзынты тӕф йӕ былтыл уайын куы байдыдта, уӕд ӕм нал фӕлӕууыд — ӕрбайста йӕ йӕхимӕ. Стӕй ӕфсинӕй сылы ракуырдта, ӕмӕ цӕстыфӕпыкъуылдмӕ фӕцыдӕри кӕрдзын. Ӕцӕг диссаджы хӕрын та йӕм пыр ӕрцыд. Дыккаг кӕрдзыи дӕр фыццаджы фӕдыл аивгъуыдта. Ӕфсин—фыцгӕ, Челе — хӕргӕ, афтӕмӕй ӕхсӕз кӕрдзыны бахордта еылыимӕ Челе хъӕрмхуыппы сцӕттӕйы размӕ. Хъӕрмхуыпп куы сцӕттӕ, уӕд ӕвдӕм кӕрдзын та уыимӕ бахордта. Цӕрӕг хӕдзар, мыды чыргъӕдау, дзаджджын хӕдзар скодта Челе йӕхи.хъаруйӕ, йӕ куысты ’руаджы. Дыууӕ ӕддӕгуӕлӕйы — йӕ бӕстыхай, адӕмӕп — ӕмбисонд йге уӕрдондон: хордон ӕмӕ ирои хӕдзаримӕ йӕ фӕйнӕ кӕрон. Дзаг — стурӕй йӕ хъомдои, бӕхтӕй — йӕ хъарм бӕхдон. Хӕрзхастдӕр ӕмӕ рӕсугъддӕр Челейы къамбецтӕй, Челейы хъуццытӕй ничи ӕрыскъӕрдзӕн ӕхсӕны хизмӕ. Рӕвдздӕрӕй, ифтонгдӕрӕй никӕй кӕртӕй рацӕудзӕни бӕхуӕрдон. Фылдӕр пикӕмӕн ис мӕнӕу йӕ хордоны. — ӕгас Тӕпӕг Сыхмӕ цы нӕ ис, уый йӕхимӕ ис Челейӕп нартхор йӕ даргъ хъӕдын партхордӕтты. Ш Базӕронд Челе. Йӕ цот устытӕ ’рхастой, фесты зӕнӕгджын. Не ’ййафынц Челейы йӕ цыппар фырты. Кусаг куыннӕ сты, хӕдзардзин куыннӕ сты, фӕлӕ сӕ рох нӕу цард дӕр сӕ фыдау. Ис сын бӕрӕгбон, ис сын ӕмгар, хъӕлдзӕгдзинад агуры сӕ зӕрдӕ. Нӕ фендӕр йӕхӕдӕг Челе. Не суагъта хӕдзар йӕ фыртты бар, нӕ рацыди ныхасы зӕрӕдтӕм. Челе у зӕрондӕй дӕр хӕдзары тыхджындӕр кусӕг. Нал цӕуы, ӕцӕг, фыццаджы хуызӕн ӕртӕ цӕдӕй хъӕдмӕ, Оны калакмӕ чырӕйы, фӕлӕ къаддӕр пӕ фӕци йӕ куыст. Челе ӕрвиты йӕ фыртты куыстмӕ, Челе сын кӕны мидхӕдзары бӕстон сӕ фӕллой, сӕ куыст. Челейы руаджы афтӕ цыбыр у хӕдзары бӕрӕг рӕстӕг хъӕлдзӕг сахаты. Челейы руаджы змӕлынц бинонтӕ ӕмхуызонӕй, сылӕй-нӕлӕй, стырӕй-чысылӕй. Иу бон дзӕгъӕлы ничи фӕбаддзӕни бинонтӕй — Челе алкӕмӕн дӕр ссардзӕни куыст. Челейы хӕдзары сылгоймаг иу сахат иӕ абаддзӕн йӕ уаты дуар ӕхгӕдӕй. Челейы хӕдзары ног чыпдз йӕ нӕуӕджы бонты дӕр хайджын у хӕдзары архайдӕй, быдыры куыстӕй. Челейы загъдмӕ хъусыны бӕсты цыфӕнды куыст дӕр бакӕндзӕн йӕ мӕллӕг, йӕ ^ӕрдӕхсайгӕ чындз. Сыхаг сывӕллон Челейы кӕсдӕр фыртимӕ йӕ фаг нӕ фӕхъаздзӕпи Челейы кӕрты, скъӕт ын ныммӕрзын кӕндзӕни Челе. Йӕ тызмӕг ӕнгасӕй, йӕ мӕстытъӕллангӕй хӕрдты хауынц йӕ бинонтӕ, йӕ сых. Нӕй Челейӕн зӕрондӕй дӕр ӕвдӕлон сахат. Боныцъӕхтӕй сысты, уымӕй изӕрмӕ не 'рӕпцой вӕййы. Кӕрты къуымты зилы ӕмӕ агуры куыст: кӕм ӕфснайы, кӕм аразы, кӕм ӕмпъузы. Чи сбидзӕны Челейы хуызӕн кау? Чи самайдзӕн йӕхицӕй рӕсугьддӕр хосы рагь, чи фесты.ч кӕндзӕни скъуыдтӕ хамут, тӕгӕлтӕ саргъ Челейау дзыхъхъынног? Рӕвдздӕр чи аивдзӕни саст рӕтӕнагъд, чи скӕндзӕпи йӕхицӕй хуыздӕр ног уӕрдон, кӕй конд сӕмӕн фӕлӕудзӕпи фылдӕр? Кӕй цӕхӕрадон ӕййафы сыхбӕсты хуыздӕр зылд? Кӕйдӕртау бӕласӕй нӕ байдзаг кодта Челе йӕ дынджыр цӕхӕрадон, фӕлӕ йӕ алы уалдзӕг азӕй-азмӕ фӕлдахы картофӕн. Бӕлас нӕ уарзы Челе. Раджы кӕддӕр сӕ сыхы бульвары ныссагъта Челе йӕ размӕ, иннӕтӕм гӕсгӕ, цалдӕр акаци бӕласы, радгай сӕ калд фӕци фӕстӕмӕ дӕндаггӕгтӕн ӕмӕ фӕрскӕгтӕн. Цы кӕны Челе бӕласӕй: йӕ дыргъ ын нӕ хӕры, йӕ быны бадынмӕ та йӕ ӕвдӕлгӕ нӕ кӕпы дадайы фырттау. Нӕу разы Челе йӕ сыхӕй. Цардуарзон Тӕнӕг Сых ницӕмӕй фӕзмыпц Челейы. Бульвартӕ кӕныны ӕмӕ бӕласы бын бадыны бӕсты хӕдзары кой фылдӕр куы кӕниккой, уӕд алыбон не ’згъориккой Челемӕ хӕрзиуӕггур. Никӕй хъыгдары Челе ӕмӕ нӕ уадзы йӕхи дӕр хъыгдарын: нӕ ракӕндзӕни Челе, йӕхи хӕдзарӕн пайда кӕмӕй нӕ уа, ахӕм хӕрзиуӕг. Сугсӕттӕн фӕрӕт бахъӕуа сыхаджы, — ӕрсӕттӕт иучысыл Челейы сугдоны суг ӕмӕ ахӕссӕд фӕрӕт. Нартхорхойӕн дзы ракуры сыхаг, — ӕрхойӕд Челейы нартхорӕй иу гуыффӕ, стӕй уӕд ахӕссӕд нартхорхойӕн. Уӕрдон дзы ракуырдтай, — ралас дзы демӕ Челейы кӕртӕй фаджыс. Сыхаг ӕнахъом сидзӕр лӕппу йын сӕмӕн кӕнын кӕна, — ацӕуӕд иу бон Челейы фыртимӕ куыстмӕ. IV Мӕлы Челе. Иӕ каис Чертыхъо цӕстытыл бахӕцынмӕ йӕ уӕлхъус гӕппӕввонгӕй лӕууы. Ие ’ртӕ чызджы сӕрбӕттӕнтӕ балвӕстой, къухмӕрзӕнтӕ сцӕттӕ кодтой ӕмӕ сынтӕджы алыварс кӕуынӕввонгӕй ныхъхъус сты. Тыхулӕфт кӕны рынчын. Искуы иухатт йӕхинымӕры бахъынцъым кӕны, искуы иухатт йӕ былтӕ базмӕлынц. Ӕргуыбыр ӕм кӕны Черыхъо ӕмӕ йӕм сдзуры: — Ныртӕккӕ, ныртӕккӕ, Челе! Тыхсгӕ ма кӕн, ныртӕккӕ йӕ ӕрбахӕсдзӕни Бабе. Цӕуыл тыхсы Челе, цы ’рцагуырдта йӕ зӕрдӕ йӕ мӕлыны сахат? Ӕвиппайды дуар байгом, ӕмӕ рынчыны цурмӕ тагъдгомау ӕрбацыд йӕ астӕуккаг фырт Бабе. Базыдта йӕ Челе ӕмӕ йӕм комкоммӕ ныккасти. Бабе йӕм ӕргуыбыр кодта ӕмӕ, йын йӕ хъусы дзуры: — Уыдонмӕ нӕй, баба, нӕ ардуан. Тембол ард хӕры, раджы, дам, ӕй кӕддӕр ӕрбахастон ӕмӕ, дам, дзы куыддӕр мӕ джидӕйы хъӕд алӕгъз кодтон, афтӕ, дам, ӕй фӕстӕмӕ бахастон ӕмӕ, дам, ӕй Челейӕн йӕхимӕ радтон. Рынчын стыхсти, ӕваст йӕ хуыссӕны базмӕлыди, рабадыныл архайы ӕмӕ нӕ фӕразы. Чертыхъо та йӕм ӕргуыбыр кодта ӕмӕ йӕ фӕрсы: — Цы кӕныс, Челе, цы кӕныс? Рыпчын йӕ былтӕ базмӕлын кодта ӕмӕ стыр зынӕй ссыд йӕдзыхӕй иунӕг дзырд: «Чырын»... — Цавӕрдӕр чырын агуры, — загъта Чертыхъо. — Иӕ кусӕн дзаумӕтты чырын агуры, — сдзырдта Бабе ӕмӕ сынтӕджы бынӕй раласта иу дынджыр чырып. Челе йӕм ӕдзыпӕг ныккасти. Бабе райдыдта чырынӕй исын лӕгъзгӕнӕптӕ, сӕртытӕ, рӕс, дзӕбуг, цӕфхады зӕрӕдтӕ, алыгъуызон зӕгӕлы мыггаг. Ардуан иӕй. Лӕппу ныккалдта дзаумӕттӕ фӕстӕмӕ чырынмӕ ӕмӕ йӕ басхуыста сынтӕджы бынмӕ. Тынг стыхсти рынчып. Иӕ фыртмӕ ӕдзынӕг кӕсы ӕмӕ былтӕ змӕлын кӕны, цыдӕр зӕгъынмӕ йын хъавы ӕмӕ нӕ фӕразы. Чертыхъо та йӕ хъус ӕрхаста рынчыны былтӕм ӕмӕ дыууӕ дзырды ӕрцахста: «Тембол... Ардуан». — Цӕугӕ, иу уад ма бакӕн Темболмӕ. Рацагурӕт ӕй. Науӕд сыхӕгтыл разил, кӕд искӕмӕ разынид. Рацыди Бабе уатӕй хъуыр-хъуыргӕнгӕ: — Мӕрдты йӕ чырыны фӕрстӕ лӕгъз кӕндзӕн, ӕви йӕ цӕмӕп бахъуыд ардуан йӕ уд исыны сахат? Ацыдысты Челейы цыппар фырты сыхыл, дыууӕрдыгӕй зилгӕ, сӕ фыды ардуан агурӕг. Ныллӕууыди йӕ уд ксыныл. Иӕ улӕфт къуыхцы кӕнып байдыдта, хаттӕй-хатт ӕрдӕгыл баззайы, ӕппын ӕрӕджийау схӕкъуырцц кӕны рыпчын ӕмӕ дуары ’рдӕм азилы йӕ цӕстытӕ. Чертыхъо йып ӕрӕвӕрдта йӕ ныхыл йӕ къух ӕмӕ йын йӕ цӕстытӕм ӕдзынӕг кӕсы. Йе ’ртӕ чызгӕн сӕ къухмӕрзӕнтӕ фындзӕй цӕстыты астӕу райдыдтой тезгъо. Ӕвиппайды ӕрбацыдысты уатмӕ Челёйӕн йӕ цыппар фырты. Ссардтой кӕмдӕр сӕ фыды ардуан. Бабе сынтӕджы цурмӕ ӕрбахӕстӕг ӕмӕ равдыста Челемӕ ардуан. Ауыдта ма Челе йӕ ардуан, йӕ былтӕ базмӕлыдысты, йӕ цӕстытӕ зына-нӕзына ферттывтой. Бабе сынтӕджы бынӕй раласта чырын ӕмӕ ардуан уырдӕм иннӕ .дзаумӕтты 'хсӕнмӕ ныппӕрста. Ардуаны зылангмӕ Челе йӕхи айвӕзта, ныуулӕфыд ӕмӕ... ^Чертыхъо цӕстытыл ӕрхӕцыд. УАИСАДӔГ ЧЫНДЗ Цыбыр худӕджы ныв Ирон хӕдзар. Кӕрт. Чындз къӕсӕр мӕрзы. Уазӕг лӕдзӕгимӕ, ас лӕг, даргьзачъе, кагрты дардӕй. У а з ӕ г. Цы фестут, мӕ хорз хӕстӕджытӕ? Лӕдзӕгджын уазӕг — ӕвӕлхас уазӕг. Ма дзы бамбӕхсут! Уӕ бонтӕ хорз! (Хӕстӕгӕрбацыди.) Чындз ӕнцад ӕрлӕууыд, йе ’ргом — уазӕгмӕ, цӕфсӕрмы. Уӕ хӕдзары хицау кӕм ис? Чындз зына-нӕзына, ӕфсӕрмыгӕнгӕ базмӕлыди. (Адӕмырдӕм йӕ лӕдзӕгыл ӕрӕнцой кодта.) Бӕгуы раны куы фӕдӕн: размаг цӕуон ӕмӕ — замана, фӕстӕмӕ здӕхон ӕмӕ — худинаг! Уӕуу, мӕнӕ алӕмӕты диссаг! Цынӕ бавзардзӕни лӕг ӕнӕнхъӕлӕджы! Уайсадӕг сылгоймагӕй мӕ фыны дӕр тӕрсгӕ кодтон. Ныр цы бачындӕуа? Ӕгомыг адӕймагимӕ чердӕм ныхас кӕнон? Кӕрты фӕзынди 15-аздзыд лӕппу. Фӕлӕуу-ма, лӕппу! Кӕй лӕппу дӕ? Л ӕ п п у (хӕстӕг ӕрбацыди). Ӕмӕ-гьа! Нана мӕ йӕ лӕппу хоны, фӕлӕ бабайӕ ницы хъусын... У а з ӕ г. Нана ӕмӕ баба сӕхи фӕндиаг уӕнт, фӕлӕ уӕ мыггаг куыд у, уымӕй дӕ фӕрсын. Л ӕ п п у. Уый дӕр нырма зын зӕгъӕн у, таугӕ йӕ афойнадыл бакодтам бӕргӕ, уымӕл заман, фӕлӕ уарынтӕ нӕй ӕмӕ куыд ӕрзайдзӕн, уый чи зоны. У а з ӕ г (адӕмырдӕм). Ай дӕр та дын ног замана! Цӕй, уый дӕр афтӕ фӕуӕд, лӕппу, фӕлӕ нын тӕлмац фӕлӕу, дӕ хорзӕхӕй! Лӕп пу. Табуафси. Фӕлӕ кӕцонау дзурынмӕ хъавут? Хатиаг ӕвзаг тынг хорз зонын ӕз. У а з ӕ г (худы). Уӕ, хӕйрӕг дӕ бахӕра, цӕй къӕйных лӕппу разындтӕ! А хӕдзары хицау ам ис ӕви нӕй? Ч ы н д з (лӕппуйы ‘рдӕм азылд, уайсадӕгау, ӕргом-фӕсусӕй). Ам не сты, зӕгьгӕ, йын зӕгъ. Л ӕ п п у. Ам, дам, арӕх вӕййы, фӕлӕ ацы сахат ам ис, кӕм ис, уый зын равзарӕн у. У а з ӕ г. Уый та куыд? Хӕдзары ис ӕви цӕугӕ искуыдӕм акодта? Ч ы н д з. Кӕдӕмдӕр, зӕгъ, ацыдысты. Л ӕ п п у. Нӕхимӕ, зӕгъы, нӕй, фӕлӕ, дам, хӕдзары ис, уаты ис, уымӕн бӕлвырд ницы зонын. Чындз батыхст. У а з ӕ г. Ӕндӕр хъӕумӕ аныд ӕви ам хъӕуы мидӕг искуы нс? Ч ы н д з. Дӕлӕсыхмӕ, зӕгъ, цӕуинаг уыдысты. Л ӕ п п у. Уӕлӕсыхмӕ, дам, ацыди, фӕлӕ, дам, ацы сахат чизоны, фалӕсыхы дӕр уа. Чындз тыхсы фырӕфсӕрмӕй. У а з ӕ г. Уӕдӕ фӕстӕмӕ хъуамӕ тагъд ӕрбаздӕха? Чындз. Цӕугӕ, зӕгъ, раджы акодта. Кӕд, зӕгъ, никуы бафӕстиат уа, уӕд ӕй, зӕгъ, рӕхджы ардӕм хъӕуы. Л ӕ п п у. Цӕугӕ, дам, раджы нӕ акодта, фӕлӕ, дам, ныртӕккӕ куыникуыцӕй фӕзына, уӕддӕр, дам, ӕй искуы ардӕм хъӕуы. Чындз тыхсы. У а з ӕ г. Тынг ӕхсызгон мӕ фӕндыдйӕ фенын. Чындз. Мидӕмӕ уал, зӕгъ, рацу ӕмӕ сӕм, зӕгъ, иучысыл банхъӕлмӕ кӕс. Л ӕ п п у (ныуулӕфыди, чындзмӕ бакасти ӕнкъардӕй). Рацубацу уал, дам, акӕн, уый дӕр, дам, уалынмӕ исчердыгӕй зындзӕнис. Чындз тынг цӕфсӕрмы, афтӕ нӕ загъта, уый йе змӕлдӕй ӕмбарын кӕны. У а з ӕ г (фӕмӕстыгомау). Лӕппу, уайсадӕг чындзы цӕмӕн ӕфсӕрмы кӕныс? Хъазын хорз у, фӕлӕ алцӕмӕй дӕр бӕрц зонын хъӕуы. Дӕ салам бирӕ уӕд, чындз! Ӕпхъӕлмӕ кӕсынӕй — ницы, фӕлтау та уӕ фӕстӕдӕр абӕрӕг кӕндзынӕн. Ч ы н д з. Хынджылӕг ма кӕн, дӕ хорзӕхӕй, мидӕмӕ рацу йыв зӕгъ. Л ӕп пу, Дӕ цыды сӕр цӕуыл уыд, уый, дам, мын зӕгь, кӕннод, дам, ахсӕв мӕ лӕгӕн цы радзурдзынӕн. Чындз йӕ къух лӕппуйы былтыл авӕрдта. У а зӕ г. Ӕй-гьи, лӕппу, де ’взаджы фӕрцы дыл кӕддӕр сау бон кӕндзӕни, фӕлӕ-иу нӕ фехъуыстон ма зӕгь!.. (Чындзмӕ.) Ӕниу мӕнг нӕ зӕгъы. Мӕ цыды сӕр цӕуыл уыд? Уӕ саргъы бӕх уӕй кӕнут, зӕгъгӕ, фехъуыстон ӕмӕ йӕ уӕд ӕз балхӕнин. Ч ы н д з. Бӕх уӕййаг у, зӕгъгӕ, йын зӕгь. Л ӕ п п у. Ӕлхӕнӕг, дам, ӕй ис, фӕлӕ, дам, ӕй уӕйгӕнӕг нӕй. Чындз ӕм фӕзылдн. Лӕджы, дам, бафӕрсын хъӕуы. У а з ӕ г. Хорз, хорз, лӕджы дӕр бафӕрсдзыстӕм, фӕлӕ уӕддӕр бӕх уӕййаг у ӕви нӕу? Чындз. Худинаг у, мӕ уды гага, хынджылӕг ма кӕн, уӕййаг у йын зӕгъ. Л ӕ п п у. Уайаг у, сираг у, уымӕн, дам, бӕлвырд ницы зонын,. фӕлӕ, дам, сӕпп-сӕпп ӕвзӕр нӕ кӕны. Чындз йӕ сӕр змӕлын кӕны, ӕвдисы: «Афтӕ нӕ загьтон». У а з ӕ г. Ӕллӕх, ӕллӕх, лӕппу, цӕй налат ӕмӕ цӕй къулбадӕг дӕ! Цӕй, дӕ бон дӕхи фӕндиаг уӕд, чындз! (ЦӕуынмХ хъавы.) Чындз. Мидӕмӕ, зӕгъ, рацу ӕмӕ, зӕгъ, иу арахъхъ баназ. Л ӕ п п у. Нозты мыггагӕй, дам, нӕм ницы ис ӕмӕ, дам, нӕммидӕмӕ рацу. У а з ӕ г. Хъӕздыг фысым ут ӕмӕ дӕ салам бирӕ уӕд, чындз! Тынг мӕ не 'вдӕлы. Хӕрзбон у! (Ацыди.) Л ӕппу. Нӕ зонын ӕз тӕлмац кӕнын, стӕй кӕм! Ӕццӕй нӕ, Сӕлимӕт? Чындз. Дӕ сау туг фӕкал, дӕ буррондз фӕкал, дӕ мад дӕ' мӕрдӕй баззайӕд! Дӕдӕй, м’ арт бауазад и! Ӕ-гъгьа! Цӕсгом армы дзаг йеттӕмӕ ма у? (Иӕ цӕсгом йӕ дыууӕ къухӕй амб&рзта.) Ту! Ме 'нӕуынон фӕу! Лӕппу худы ӕмӕ йӕ алыварс кафы. Ӕмбӕрзӕн ФӔЗМЫН ХОРЗ НӔУ, КӔНӔ АХУЫР ДӔ КӔНЫН, НАУӔД ТА ДӔНДАДЖЫ ХОС Чысыл сабитӕн цыбыр худӕджы ныв Ирон хӕдзар. Ӕвзонг ӕфснайд сылгоймаг бадгӕйӕ цӕнмӕдӕрты архайы, йӕми йӕ къухӕй нӕ цух кӕны. Кӕронмӕ дӕр йӕ куыст нӕ уадзы. Фӕзмгӕ кӕны фӕлмӕн хъӕлӕсӕй, хъазӕгау. Фырт (авдаздзыд лӕппу ӕрбацыди нӕтгӕ). Гъыт! Гъыт! М а д (ракасти лӕппумӕ, цӕуыл нӕты, уый фембӕрста йӕ сф&змыдта). «Гъыт! Гъыт!» Фырт (иудзӕвгар джихауӕй аззади). Нана, стонджы мын уГ Гъыт, гъыт. Мад (йӕ куыст к&ны, фӕзмы йӕ). «На-на, стонджы мын у! Гъыт! Гъыт!» Ф ы р т (ӕнӕууӕнк кӕстытӕ кӕны йӕ мадм&). Дзул мӕ хъӕуы! Гъыт! Гъыт! М а д. «Дзул мӕ хъӕуы! Гъыт! Гъыт!» Ф ы р т. Нана! (Тынг стыхсы.) М а д. <Нана!» Ф ы р т. Гъӕй! (Иӕ мидбынаты йӕхи батылдта.) М а д. «Гъӕй!» (Уый дӕр йӕхи базмӕлын кодта.) Ф ы р т. Ӕ-ӕ-ӕ!.. (Йӕ къухтӕ сцагъта.) М а д. «Ӕ-ӕ-ӕ-ӕ!» (Уый дӕр йӕ къухтӕ базмӕлын кодта.) Ф ы р т (кӕугӕйӕ, тарст хъӕлӕсӕй). Нана, афтӕ ма кӕн! М а д. «Нана, афтӕ ма кӕн!» Фырт ныббогь кодта ӕмӕ йӕ мады хъӕбысы бадӕлгом. Мад лӕппуйы сӕр йӕуӕрджытыл ӕрӕвӕрдта ӕмӕ йӕ рӕвдауы. Фырт ӕрсабыр. Цӕмӕн дӕ фӕзмыдтон, уый дын зӕгьон? Ф ы р т (йӕ сӕр систа, кӕуындзастӕй). Зӕгъ! 31Г М. а д. Хин кӕй дӕ, уый тыххӕй. Фӕзмын хорз нӕу, фӕлӕ хин митӕ кӕнын та ноджы фыддӕр у. Дӕхи дарын нӕ зоныс ӕмӕ дӕ ахуыр кӕнын. Нӕтгӕ цӕмӕн ӕрбацыдтӕ? Стонджы дын у? Ӕрбацу ӕмӕ зӕгъ: «Нана, стонджы мын у ӕмӕ мын дзул ратт». Ф ы р т (дисауӕй). А-а!.. Ӕмӕ уӕдӕ, нана, исты куы курай, уӕд кӕуын нӕ хъӕуы? М а д. Нӕ хъӕуы. Цы кӕнай, уый ӕргомӕй. Хин митӕ нӕ бӕззынц. Фырт (фӕхъӕлдзӕг, рог хъӕлӕсӕй). Уӕдӕ мын, нана, стонджы у ӕмӕ мын дзул ратт. Мад (бахудт ӕмӕ сыстад). Уӕ, нана дӕ рынтӕ бахӕра! (Къӕбицмӕ бацыд.) Ф ы р т (йӕ фӕдыл кӕсы, кӕуынӕввонг акодта). Нана! Гъыт!.. Гъыт. (Ӕваст фӕхъус.) Куы нӕ... Ӕз, нана, кӕугӕ нӕ кӕнын|... Уастырджийы стӕн, нӕ кӕнын!.. (Хъӕлдзӕг хъӕлӕсӕй, ӕдӕрсгӕ.) Нана, стонджы мын у ӕмӕ мын уӕдӕ цыхт дӕр ратдзынӕ? М а д (къӕбицӕй рацыди, худы). Гъа, ай дын дзул, ай та дын цыхт. Сбад ӕмӕ хӕр! Уӕ, мӕ хинӕйдзаг хъӕбул, мӕ дунейы рухс, мӕ зӕрдӕдарӕн! (Иӕхимӕ йӕ ӕрбайста ӕмӕ йыл цинтӕ кеены. Ст&й сбадт ӕмӕ ми кӕныныл фӕхӕцыд.) Ф ы р т (фынджы фарсмӕ бады йӕ мады цур ӕмӕ хӕры, йӕ къӕхтӕ тилы). Нана! Ӕмӕ уӕдӕ гӕды исты куы фӕкуры, уӕд <миау-миау» цӕмӕн фӕкӕны? Мад. Гӕды дзурын нӕ зоны, мӕ къона, «миау-миау» зоны ӕмӕ йӕ кӕны. Ф ы р т. А-а! Уӕдӕ куыдз дӕр йӕ къӕдзил уымӕн фӕтилы... Дзурын куы зонид, уӕд-иу ӕй нӕ тилид. Ӕццӕй, нана? М а д. О, мӕ къона, о! Ф ы д (ӕрбацыд, йӕ русыл х%цы). М-м... Ф ы р т (ракаст йӕ фыдмӕ, ӕваст бахудти, стӕй йӕ русыл фӕхӕцыд ӕмӕ йӕ сфӕзмыдта). «М-м»... Ф ы д... М-м... Мӕлын, не ’фсин, мӕ дӕндагӕй, тагъд — арахъ! Ф ы р т. М-м... Мӕлын не ’фсин, мӕ дӕндагӕй, тагъд — арахъ! Мад (йӕ моймӕ). Мӕ къона байхӕлд, цы дыл ӕрбамбӕлди? (Къӕбицмӕ бацыди.) Ф ы д (кӕсы йӕ фыртмӕ). Цы мард дыл ӕрцыди дӕуыл та? Ф ы р т. «Цы мард дыл ӕрцыди дӕуыл та?» Ф ыд (дисауӕй). Ӕрра дӕ ӕви дӕ сайгӕ фӕчынди? Ф ы р т. «Ӕрра дӕ ӕви дӕ сайгӕ фӕчынди?» Ф ыд (фӕмӕсты). Банцай, къулбадӕг! Ф ы р т. «Банцай, къулбадӕг!» Ф ы д. Ай дын мӕрдты фыдӕмбисонд! Ф ы р т. «Ай дын мӕрдты фыдӕмбисонд!» Мад (къӕбицӕй рацыди тарстгъуызӕй). М’ арт бауазал ис!.. Ф ы д. Не ’фсин, ацы лӕппуйыл цы ’рцыди? Ф ы р т. «Не ’фсин, ацы лӕппуйыл цы ’рцыди?» М а д. Ницы, нӕ лӕг, ницы... Ма смӕсты у, дӕ хорзӕхӕй!.. Мӕ къона, цӕмӕн фӕзмыс дӕ фыды? Фырт (хӕрынмӕ та бавнхлдта). Хин кӕй у, уый тыххӕй. Фӕзмын хорз нӕу, фӕлӕ хин митӕ кӕнын та ноджыдӕр фыддӕр у. Йӕхи дарын нӕ зоны ӕмӕ йӕ ахуыр кӕнын. (Йӕ фыдмӕ.) Нӕтгӕ цӕмӕн ӕрбацыдтӕ? Стонджы дын у? Ӕрбацу ӕмӕ зӕгъ: «Не ’фсин, стонджы мын у ӕмӕ мын арахъ ратт». Ф ы д (йӕ усмӕ). Ацы миниуӕг дӕуӕй рацӕугӕ у? М а д. Ӕмӕ уый ӕнхъӕл чи уыди, нӕ лӕг!.. Ф ы д (йӕ къухтӕ ныццагъта). Уӕ, хӕйрӕг дӕ бахӕра, мӕ фырт! Мӕ дӕндаг низ мын фӕлидзын кодта, сымахыстӕн! Арахъ дӕр мӕ нал хъӕуы. М а д. Нана дӕ фӕхъхъау фӕуа, мӕ хъӕбул. (Иӕ хъ^бысмзейӕ ӕрбайста.) Ӕмбӕрзӕн БАРАХЪТЫ ГИНО СӔУМӔ РАЙСОМ Сӕумӕрайсом Сӕумӕдӕвдӕг, Куыд рӕсугъд дӕ, Куыд хъӕлдзӕг! Сыгьдӕг дымгӕ, Фӕлмӕн кӕрдӕг, Мӕ зӕрдӕ уӕ Куы сцӕрдӕг. ❖ * * Ызнон дӕр ма Тӕлфаг бӕхтыл Мах бадтыстӕм Ӕнӕмӕт. Тӕккӕ райсом Кӕйдӕр хӕхтыл Куы ссардзыстӕм Нӕ мӕлӕт. * * * Нӕ бинонтӕ Нӕ зондзысты... Нымайдзысты... Сӕ фынтӕ... Сӕ тыхстӕй нӕ Фӕдомдзысты Нӕ зынтӕ. ♦ * * Нӕ хорз бӕхтӕ Нӕ тӕхдзысты Ӕдсаргъ-идон Хъӕргӕнгӕ. Нӕхимӕ нӕ Фӕдзӕхсдзысты... Кӕсдзысты нӕм Нӕ зӕнӕг.. ♦ » ♦ Сӕумӕрайсом, Сӕумӕцъӕхӕй .Ӕнцон уаид Нӕ мӕлӕт, Куы сисиккам Сӕры сӕфтӕй Нӕ сабитӕн Сӕ къӕлӕт. Турк. Хзвсты быдыр. 1916 аз МӔТ Мӕллӕгзонд лӕппуйӕ хӕсты цыдтӕн размӕ... Нӕ истон «Цыкура» — фӕрдыг! Бӕрзондмӕ куы суадтӕн, тындзгӕйӕ, ызнагмӕ, Уӕд ме уӕны бахызт нӕмыг... Ӕнахуыр бӕстӕйы дӕрзӕгдӕр къӕдзӕхыл Уӕлгоммӕ ӕз хурмӕ лӕууын. Мӕ фарсы тӕнӕгӕй, фынккалгӕ, хуыр зӕххыл Мӕ размӕ мӕ сау туг цӕуы... Зӕхх алыран иу у: ӕнӕзивӕггӕнгӕ, Уый алкӕй дӕр исы хуылфмӕ. Куыд хорз у нӕ арв та! — уымӕлбын ныккӕндмӕ Бӕрзондӕй фӕлгӕсы мӕнмӕ. Уый абон мӕ фыд у, — цы ма ис мӕ разы? Миййаг мын куынӕ ис сыхаг. Ныр зӕхх та мӕ мад у: рӕвдауын фӕразы... Уӕд абон цӕмӕй нӕу мӕ фаг?! Лӕг фидар уа хъуамӕ (мӕхи кой нӕ кӕнын), Иӕ царды бар уадз ӕй — кӕнӕд. Мӕхицӕй бӕрзонддӕр цыдӕр мӕм куы кӕсы, — Ӕндӕр у мӕ сагьӕс, мӕ мӕт: Изӕры талынджы дзӕгъӕлдзых фӕдзурдзӕн Мӕ мады зӕрондмӕ: «Кӕм дӕ? Дӕ буц фырт фӕмарди»... — Дӕрзӕгӕй дзы куы курдзӕн: «Цӕй, райдай йӕ хистаг цӕттӕ!» Мад тондзӕн йӕ рустӕ, уый райсдзӕн мӕ авдӕн,	' Иӕ уарзон хъӕбулы мӕрдӕй. Нӕ зӕххӕн, нӕ арвӕн йӕ маст-иу ысхъардзӕн, <Ӕз бабын дӕн, — дзурдзӕн, рӕстӕй». Йӕ мӕллӕг чызгон сӕр нывондӕн ӕрхаста... Цыма йӕм лӕбурдта хуыснӕг, — Мӕ туджы ӕртӕхтыл йӕ хъару ныссаста, — Ӕхсӕв-иу нӕ уыдта хуыссӕг... Цӕй мӕгуыр дӕн абон! Пырхкалгӕ— мӕ уӕнтӕ: Мӕ разы ӕрлӕууыд мӕлӕт... Мӕ мӕгуыр зӕронд мад, цы кӕнон дӕуӕн та, Ды куы дӕ мӕ сагъӕс, мӕ мӕт?!. Тдрчы хасты, 1916 09 ДЗӔРӔХ Кадӕг Уыд хуыздӕр хъаруйӕ, зондӕй; Сӕххӕст и йӕ ас. Адӕмӕн ӕмбисонд — кондӕй, Раст нӕзы бӕлас. Уый хуызӕн ӕвдисӕн давдыл Чи уыд ӕмӕ кӕд?! Уый хуызӕн бӕласы ставдыл Чи ’руагьта фӕрӕт?! Рывд фӕци, йӕ хос ӕркарста, — Рӕстӕг у ӕвгьау, — Хъӕугӕрон бынат ӕрбарста, — Мих — фӕдӕгъд йӕ кау. Дур фӕлдахы, зӕхх фӕрсудзы... Уарзы куыст йӕ къух. Бирӕ чызджы зӕрдӕ судзы Уый уындӕй ӕдзух. Бинойнаг ӕрхаста фарон Уарзӕгой, дзӕбӕх. Дӕрты разилы Дударон, Цин кӕны Дзӕрӕх. Чындз ызгъоры 'хсӕвӕй донмӕ, У цыма хуыснӕг. Уарзонӕй та ’хсӕвӕй-бонмӕ Н’ ахсы сӕ хуыссӕг. Ацы ’хсӕв ӕмгар ӕвзарӕй Ам сӕ цин уыдис. Алы хорзыл ногдӕр зарӕг Ардыгӕй цыдис. Амондӕн ӕндӕр цы хъӕуы! Чи зыдта, кӕмдӕр Туджджын уыд дӕрдтагдӕр хъӕуы Фыдыфыд кӕддӕр?! Бадти, бинонты рӕвдаугӕ, Иу изӕр Дзӕрӕх. Нӕмыг уӕнты лизгӕ, хаугӕ, Айгӕрста уӕрӕх. Уарзон ус кӕмдӕр ыссардта Уӕд йӕ лӕджы кард, Хурхыл ӕй цӕхгӕр ысдардта... Бадӕлгом, фӕмард. Хистӕн аргӕвстой сӕ хъуджы, — Мӕрдтӕн, дам, ӕгьдау. Райхӕлдтой ӕндзарӕн суджы Азарӕй сӕ кау. Хаста чидӕртӕ Дзӕрӕхы Рухсагӕн йӕ ном, Чи та стонгӕй нозты рӕгьӕй Суагьта уым йӕ ком. Нал ӕрттивынц уарзон цардӕй Ныр Дзӕрӕх, йӕ ус. Кӕрты хъамыл разынд дардӕй, — Раст зӕрӕстон мус. Чи та йӕм кӕса, цы 'нхъӕлӕй? — Райсынц хи ӕддӕ. Сых фӕхастой — чи фылдӕрӕй — Кӕрты фӕллӕйттӕ. Иу — ӕрдхорд уынӕргъы уынгӕй: — «Чи дӕм уыд фыдӕх?! — Ӕз нӕ бафсӕстӕн дӕ уындӕй, йе, уӕу-уӕй, Дзӕрӕх!..» 1917 аз ӔРТХЪИРӔН Хъазахъхъаг ехс ӕмӕ хъазахъхъаг ӕлгъыстӕй Ӕлдарад нӕ сӕрыл ныр байстой сӕхицӕн Пъагонджын нӕл хуытӕ ӕрттиваг фӕлыстӕй. Бынат ма кӕм арынц, — ныккӕуа сӕ фидӕн! Рӕсугьдӕй, ӕгуыстӕй, хӕрипаг — ӕввонгӕй... Цӕрынӕй-хӕрынмӕ ӕндӕр мӕт нӕ зонынц. Хӕдзӕрттыл ныр зилынц нӕл хуыты ӕрдонгӕй, — Ӕмгары дзӕбӕхты сӕ номӕй кӕм хонынц!.. Ысдзырд дзы кӕмӕ ис? Рӕстдзинад кӕм барынц? Хӕрзарӕзт хъӕбӕр ехс, бӕндӕн та — бӕласыл. Кӕсут-ма, дзыллӕтӕн ӕгъдӕуттӕ ӕвзарынц: Тӕлфай ма, цӕсгомджын, — ӕрзилдзӕн ехс рагьыл О, додой, о, додой, пъагонджын ӕмгартӕ, Ӕнхъӕл уӕ уыдыстӕм, — пӕ сылты, нӕ сӕртӕ, Уӕй кӕндзыстут гъеныр, хӕддзуйӕ ӕлдартӕ, Фыдбоны заманы сӕгъдзармы гӕппӕлтыл!.. Ӕввонгхор адӕмӕн сӕ заман сӕ цӕсты Фыдмӕгуыр сидзӕрты туг калын цы давы?! Уӕу-уӕй-гье, фӕсивӕд, цы ’вгьау дӕ, дӕ мӕстӕй Фӕйнӕрдӕм мӕ зӕрдӕ тъӕппытӕ куы хауы!.. ЦӔГАТ ИРМӔ Хӕхбӕсты, фыдбӕсты ӕз бадын ӕнкъардӕй, Мӕ уынгӕг сагъӕстӕн кӕрон нӕй ӕппын: Дзыллӕйы фыдмитӕ, къӕйныхӕй, ӕпадӕй Ныццӕнд ысты хивӕнд зӕрдӕйы рӕбын... Бын бауай, нӕ дзыллӕ, бын бауат, ӕмгӕрттӕ, Мӕгуырты куыд ничи уӕ скодта ӕвгъау! Цӕсгом дӕр уын нал ис: нӕмынц уын уӕ фӕрстӕ. Уӕ арв ӕмӕ зӕхх уыл нызгъӕлӕнт фӕлтау!.. Хъӕбӕр баст рӕхысӕй, — уынут ӕй уӕ цӕстӕй, Былмӕ уӕ фӕтӕры, ӕиӕвгъау, ызнаг... Чермены хорз зарӕг нӕ хъуысы уӕ фӕзтӕй... Цӕрын ма ӕмбӕлы ныр афтӕ ӕнад?!. Ныууадз, дам, дӕ хӕдзар, ныууадз, дам, дӕ мады, Цӕугӕ, дам, нӕ разӕй, дӕу бахъуыд хӕцын! — Кӕимӕ мӕ лымӕн? Йӕ арм нӕм чи дары Нӕ мӕгуыр сидзӕртыл, гъе, уыдон цӕгъдын?! Куыд сайут дзыллӕты ӕрттивгӕ пъагонтӕй?! Куыд тӕхут, фырцинӕй, уӕлвонгты сымах? Ӕрцӕуы ныл афон... Кӕлдзыстут бӕрзондӕй, — Кӕсут ма Цӕгатмӕ — уым тынг у гӕрах!.. УӔЙГУЫТЫ МӔСЫГ Цардӕн йӕ зилгӕ дымгӕйӕ фӕхаугӕ, Бафтыдтӕн хохы фыдӕбон рӕттӕм. Зӕрдӕ сӕ кодта тынг судзгӕ-уыраугӕ... Бавзӕрстон Урстуалты хъизӕмӕрттӕ. Разынд мӕм хурскӕсӕн. Арвыл ӕмбӕлди Хъелы цад — рагон заманы вулкан. Арвимӕ стох кӕнын бафтыд йӕ зӕрды... Фондз версты алырдӕм байдзаг йӕ ран. Федтон фӕтӕн комы астӕу, бӕрзондӕй, Ног сау хох; адих ис ком дӕр ӕд дон. Хохӕн йӕ тъӕпӕн сӕр нал фӕци кондӕй, Мӕсыгӕн фӕтӕн сӕр баззади гом. Уырдӕм фӕцыдтӕн ӕз дзабырты тагъдӕй; Роны нытътъыстон дзы ноджы цыппар. Бацыдтӕн, бакастӕн, баззадтӕн сагъдӕй... Бамбӕрстон кӕнӕджы хъару, йӕ бар... Баззадтӕн сагъдӕй, мӕ хуылфмӕ ныккастӕн. Бӕрзӕйӕ къӕхтӕм ныррызтӕн-иу тынг. Кодтон хъуыдытӕ: нӕ царды зын, уастӕн, Ме 'лгъыстӕй абон дӕу басудза зынг! Раздӕхтӕн... Бӕрзӕй ӕрхауди ныллӕгмӕ. Мӕстӕй, фӕсмонӕй уӕд байдзаг ис сӕр: Хъуыдытӕ сарӕзтон рагон цӕрӕгмӕ, — Бӕстӕты бирӕйӕ а фыдран цӕр! Рагон нӕртон дзыллӕ, бамбӕрстон, — цардтӕ... Ацы фыдбон бӕсты скодтай мӕсыг... Царды фыдӕвзӕр дӕ асырдта дардмӕ: Ма дӕм ӕххӕсса фыдгулты нӕмыг. Бафсӕрмы, банкъард ис абон мӕ зӕрдӕ... Цас тынг ӕркастӕн мӕхимӕ ӕгад! Касти, цыма мӕм дзырдӕуыд: «Ӕвзӕр дӕ... Ацу, ӕнӕхъару, уадз нӕ ӕнцад!..» Комӕн йӕ бынӕй ӕз кастӕн фӕстӕмӕ, — Арвимӕ дзуры уӕйгуыты мӕсыг... Не ’гуыдззег цардыуаг нал цыд зӕрдӕмӕ... Разынд хъыгзӕрдӕйӕ цӕстыты сыг. ФЕСӔФГӔ ӔМБӔЛТТӔМ Фӕндараст ӕрбауат, цӕдисонтӕ!.. Ныр нал ис сымахӕн мӕлӕты рис. Мӕгуырты нымадтат уӕ бинонтӕй; Уӕ цард уыди рагӕй тыхсты фӕдис. Цӕргӕсау, фӕлгӕсут ныр алыварс. Сӕтты нӕ уӕ мӕсыг йӕ бӕрзондӕй!.. Зӕрдӕйӕ уыдыстут мӕгуырты ’мварс, Уӕ сӕр сыл ӕрхастат уӕ хӕрз зондӕй. Фӕут нӕ фӕндараст, цӕдисонтӕ!.. Фӕлмӕндӕр бӕмбӕгӕй — уӕ рухс бонтӕ. Нӕ ӕфхӕрд дзыллӕты фӕдисонтӕ, Уӕхицӕн ныууагътат ӕнусмӕ кад... ззг ДОН 'Сагъӕсӕй иухатт куы стыхстӕн ӕгӕр, .Донырдӕм рацыдтӕн талынг изӕр,— Донӕн йӕ сӕрмӕ кӕсын... Фаллаг кӕрӕтты ’мӕ ацы фӕрсты Дон дӕр ызгъоры... Куыпнӕ уа мӕсты? — Допӕй ӕз хъусып хъӕрзын. Зӕрдӕ нытталынг и, зӕрдӕ ныссау... Допмӕ та рагӕй ис ахӕм ӕгъдау: Бонтӕ ӕрвиты фыдӕй. Дарддӕр мӕм саухъӕдджын хӕхты фӕстӕ Арвӕй куы разыны тар гӕбӕзтӕ. Зӕрдӕ сӕ комы зынӕй. ■Сусӕг зӕрдӕниз ӕрхӕцы мӕныл, — Рагон фыдӕлтӕ ӕрлӕууынц зӕрдыл... Иу нӕ куы бакӕны дон... Цардысты фыдӕлтӕ рагӕй дӕр ам; Цардӕй нӕ базыдтой ницы салам, — Донау куыдта сыл сӕ бон. Дон мын ӕрдзуры сӕ зӕрдӕйы маст, Уыдон-иу цардӕй кӕй ракодтой хъаст, Цардӕй кӕй уыдысты рыст. Цард сыл ӕхситтгӕнгӕ афтӕ дымдта, Бонӕй, ӕхсӕвӕй сыл афтӕ куыдта, Ницӕмӕ дардта сӕ тыхст. ззз. Ног та куы ратыхсын мӕтӕй ӕвзӕр,. Доны был лӕугӕйӕ талынг изӕр, — Донмӕ ӕнкъардӕй кӕсын... Дурты ӕхсӕнты 'мӕ дурты сӕрты Дон дӕр ызгъоры йӕ алы фӕрсты... Донӕй мӕм хъуысы хъӕрзын.... в. ч. Мӕ уалдзӕджы бонтӕ ӕрвыстон ӕнхъӕлцау... Мӕ фидӕнмӕ кастӕн цӕрдӕгӕй, сыгъдӕг. Мӕ хъуыды, мӕ митӕ, быдираг кӕрдӕгау, Мӕ царды фӕлвӕрдтон, тӕппудӕй, сындӕг... Фӕзындтӕ мӕ разы... Дӕ фӕлтӕрд хиу зӕрдӕ Ӕрцахста йӕ ныхтӕй мӕ иунӕджы сӕр. Мӕллӕг риу хъӕрзыдта, — ды тохы хъӕбӕр дӕ... — Ӕмӕ уый дӕ фыдӕй фӕрысти хъӕбӕр... ЗОНГӔКӔРТ Мӕ зонгӕ кӕрт, Мӕ райгуырӕн, Ӕрцыдтӕн та Дӕу фенынмӕ. Цӕй зын мын у,. Дӕу фенгӕйӕ; Цӕй рыст кӕнын Мӕ зӕрдӕйӕ! Ӕз сидзӕрӕй Ӕсхъомыл дӕн, Куы нӕ федтон Ӕз царды рухс. Мӕ цардӕй, кӕрт,. Цы ’рымысон Мӕ чысылӕй Мӕ сыстырмӕ? Ӕстонгӕй цард Ӕнӕ сцухӕй — Фыдтухитӕ Ӕдзухӕй дӕр... Мӕ зӕронд мад„ Нӕ сидзӕргӕс, Уӕд та ма мын Ды куы цӕрис! Дӕ разы уӕд Ӕрбадин ӕз; Ды радзурис Дӕ тухитӕ. Зӕрдӕтӕ дын Ӕз бавӕрин. Дӕ зӕрдӕ дын Уӕд балхӕнин... Нӕ кӕртмӕ дӕр Ӕркӕсин та: Уый, чи зоны, Уӕд бауарзин. Мӕ зонгӕ кӕрт, Дӕу фенгӕйӕ, Цӕй рыст кӕнын Мӕ зӕрдӕйӕ!.. УЫИ Октавӕ Райгуырд... Иӕ фыды нӕ зыдта ӕппын, Хъомыл та кодта йӕ сидзӕргӕс мадмӕ. Федта йӕ царды фыдӕбонтӕ, зын; Ничи нӕм бабӕллы ахӕм бынатмӕ... Райдыдта, мӕгуыр, ӕккойӕ хӕссын, Афтӕмӕй ахӕццӕ цар'ды йӕ радмӕ. Гомӕй, бӕгьнӕгӕй-иу ахуырмӕ цыд; Бирӕ цыдӕртӕ йӕ зонын фӕндыд... Цардӕн йӕ зынтӕй уый рацыд хъӕбӕр. Сугтӕ ӕккойӕ-иу хаста сӕ уырӕй, Хъизӕмар цардӕй нӕ тарсти уӕддӕр. Бонтӕ ӕрвыста гье афтӕ мӕгуырӕй... Базыдта... бамбӕрста адӕмы хъӕр: Зоны, куыд батыхсы мӕгуыр йӕ зынӕй, — Искӕй ӕфхӕрды бын афтӕмӕй цӕр? — Адӕмы тухийӕ байдзаг йӕ сӕр... Дзыллӕ куы сызмӕлыд, — фехъуыст йӕ ном: Уымӕн йӕ зӕрдӕ байдзаг и мастӕй... Уайтагьддӕр мӕгуырмӕ рацыд ӕргом. Бирӕ фӕныфсджын и уымӕн йӕ кастӕй; Мӕгуыры цардимӕ бӕт у ӕндон. Мӕгуыры хӕсты кӕд федта уый растӕй, Не ’сцухи уымӕй нӕ кусӕджы маст, Цалынмӕ бонджын нӕ баййӕфта саст... Фенцади хӕст... ӕмӕ аразынц цард — Цардӕн йӕ бындур ӕрӕвӕрдтой ногӕй; Хъисын фӕндыр уӕд ӕрцарӕзта тагъд; Зарӕг дзы райхъуысти адӕмыл рогӕй; Хъуыдытӕ амыдта, арӕзта цагъд; Хъусын ӕм байдыдта, байдыдтой, цогӕй... Зоны, кӕй фӕуыдзӕн адӕмты тох, Зоны, сӕ зын дӕр кӕй фӕуыдзӕн рох. СӔЛИМӔТ Куыд дзӕбӕх дӕ, куыд хъӕлдзӕг дӕ> Рӕсугъд, хӕрзконд, Сӕлимӕт! Дӕумӕ кӕсгӕ мӕ рӕу зӕрдӕ Куы рох кӕны мӕхи мӕт. Нӕ сау зӕрдӕ, ызнаджы маст Ды зонгӕ дӕр нӕ кӕныс... Дӕ рухс цӕсгом, сӕ сындӕгдзаст Зӕрдӕйы гом куы кӕнынц... Куыд талынг у, — цы дзы мысон? — Ӕгас дуне, — ӕнӕгьдау! Цӕй тынг тӕрсын,: куы дын ысуон, Куы дӕ фӕуон ӕнӕвгъау! Дӕу фенгӕйӕ, ысхъӕл зӕрдӕ Куы рох кӕны йӕхи мӕт... Цы рӕсугьд дӕ, цы хъӕлдзӕг дӕ, Цӕй дзӕбӕх дӕ, Сӕлимӕт!.. «АЛЛАВЕРДЫ» Нӕ рагон рох уӕздан фыдӕлтӕй, Фӕдзӕхстӕй нӕм цы ӕрцыди, — Ӕгьдауӕн баззади ӕвӕрдӕй, — Уӕздан ныхас: «Аллаверды». Нӕ хъаруйӕн нӕм уый ӕмбӕлдзӕн Ӕмбалӕн фыдвӕндаг зынты. Уый махмӕ алыхатт ӕвзӕрдзӕн, — Нӕ сыгъдӕг дзырд «Аллаверды». Рӕсугьд нӕ бӕстӕ алы комы. «Нӕхи у» зӕгъын нӕу нӕ бон. Фӕлӕ нӕ алчи дӕр нӕ комы, — Ӕнӕ йӕ къуымы — уазӕгдон. Хуыцауы уазӕг у мӕ уазӕг! Цыдӕриддӕр-хуыз хӕррӕгъты Цӕуӕд, — йӕ уынд у махӕн уалдзӕг... «Аллаверды, Аллаверды!» «Аллаверды!» — Хуыцау уӕд демӕ». Зынтӕй рыст сӕрӕн уый у баз. Фылдӕр заман ӕмбӕлӕм йемӕ. Хӕсты-иу бацыди Кавказ. Зынаргъ нӕ кодтам мах нӕ царды: Нӕ ӕвзӕрстам кӕрӕдзи рад. Сӕ ном сыгъдӕг уӕд, — чи фӕмарди! Ӕнӕнизтӕн — бӕрзонд сӕ кад! Кӕд-ма ӕрцӕуӕм хибар цардмӕ — Ӕмбардзыстӕм уӕд мах нӕ рад: Ӕрдхъирӕн бакӕндзысты дардмӕ Казбек, Ельбрус ӕд Арарат. Кӕндзӕни лидзгӕ не знаг разӕй: Хъазуатӕй цӕудзыстӕм хӕсты... Зӕгъдзыстӕм уӕд сӕдӕ Кавказӕй: «Аллаверды, Аллаверды!» * * * (А. С. Пушкинӕй) Куы рацӕуын нӕ фӕтӕн уынгмӕ, -Куы ссарын ӕз ӕстыр ӕмбырд, Кӕнӕ кӕсын лӕппуты уындмӕ, — Мӕ хъуыдытӕ нӕ вӕййынц сырд. Зӕгьын: цӕудзӕни афон дарддӕр... Цыдӕриддӕр хуызӕн фӕу, Дӕ цӕрӕнбон кӕндзӕни къаддӕр, — Гъе ныр дӕр та кӕйдӕр рад у. Куы бакӕсын ӕз рагон тулдзмӕ, Хъуыды кӕнын: бӕлӕсты фыд, Мӕ рохгонд цард дӕр та фӕуыдзӕн, Куыд фӕци уый фыдӕлты цыт. ' Куы фенын ӕз сывӕллон мадмӕ, Фӕзӕгъын-иу: хӕрзбон, мӕ хур, Ӕрбахиз абон, цӕй, дӕ радмӕ: Фӕныгуылы мӕнӕн мӕ хур... Уӕд алӕбон мӕ царды кӕнон Ӕрвитын ӕз, хъуыды кӕнгӕ, Кӕд бамбарин мӕ царды кӕрон, Ӕскӕнин ӕм мӕхи цӕттӕ. Цы хӕст, цы балц, цы денджыз-доны Фӕуыдзӕни мӕнӕн мӕ цард? Ӕви сыхаг ком сӕфӕнбоны .Ӕрбайсдзӕн химӕ уазал мард? Кӕд нӕу уӕлдайдӕр къодах-мардӕн, — Кӕмдӕриддӕр сыджыт кӕны, Уӕддӕр фӕнды мӕн рагӕй ардӕм... Мӕ мард ӕмбийӕд хи бӕсты. Ам, уадз, ӕмӕ ингӕны дуармӕ, Ӕвзонг-ӕвзонгмӕ хъаза цард; Нӕ бӕсты ныв ӕнусы кармӕ Рӕсугьд ӕдзух рӕвдауа мард. * * * (Н. А. Некрасовӕй) Куы вӕййы хӕст, куы ’рцгеуы мард... Ӕввонгхортӕн фӕрсылӕй кусӕн, Куы кӕнай маст кӕнӕ ӕнкъард, — Тӕригъӕд ма кӕн ды йӕ усӕн. Иӕ зӕрдӕрыст нӕ хӕссы дард. Тӕригъӕд кӕн нӕдӕр йӕхицӕн: Цы ма ӕмбары къодах-мард? Хуыздӕр ӕмгар та ссары ингӕн. Кӕй хъыг-иу разыны цӕстмӕ, — Сыхаг дӕр арф кӕй хъыг фӕисы, Ӕрмӕст ма баззайы кӕугӕ, Зӕрдӕ фылдӕр кӕмӕн фӕриссы... Ӕппӕтӕй фылдӕр федтон хъыг. Зӕрдӕхӕлдӕй-иу уымӕ кастӕн. Уый разынд мады цӕсты сыг, — Кӕрон кӕм вӕййы мады мастӕн! Дӕлӕмӕ чи 'рвӕййы зӕбул, Куыд уыцы къалиу бӕрз нӕ сисдзӕн, Гъе, уыйау мад ӕдзухӕй рисдзӕн... Иӕ сӕрӕй н’ ахиздзӕн хъӕбул... * *  (Скиталецӕй) Ды мӕгуыр дӕ... Стонг, фӕлладӕй... Нӕй дӕ уарзӕг дӕу! Судзинӕй дӕ ных бын рагӕй Фенинаг дӕр нӕу. Худые ды. Уӕзбынӕй, царды Сафыс де ’взонг бон. Хъӕлдзӕг авӕййыс дӕ арвы... — Тынг дӕ бауарзтон! Хъусыс мӕм: уӕззау бӕлдайау, Зӕрдӕ схойы риу!.. Царды зынты «залиаг» калмау, Фидар цӕвын-иу! Ратт мӕм уыцы фӕлурс къухтӕ, Рацу мӕм ӕргом! Д’ алы фӕрсты скъӕрон дугътӕ, Батӕ дын кӕнон. Назы алы фарс цъӕх артау, Атыхсон дыл ӕз. Уӕнт нӕ зынтӕ немӕ, уаргьау, Тох кӕнын — нӕ хӕс! Бирӕгьау, кӕсӕнт нӕм зынтӕ... Иумӕ цом ӕнгом... Сау ингӕны тӕккӕ былтӕм Уарзын дӕ, уый зон! («Уӕлладжыры кадӕг»-ӕй скъуыддзаг) Хӕхтӕй куы бамбӕхса хур, Матӕрса уӕд раласдзӕн сау бӕх. Саргь ыл ӕрбавӕрдзӕн тагъд, ӕхтӕнгтӕ 'лвасдзӕн ӕнгом. Бахиздзӕн бӕхмӕ уый рог, йӕ фӕндагыл ратӕхдзӕн маргьау. Не ’взардзӕн кӕмттӕ, гье, дон, артау ызгъордзӕн, тӕхдзӕн... Саргьӕн йӕ уӕлӕ уый рог, фырхъӕлдзӕгӕй, портийау кафдзӕн. Нымӕт йӕ уӕлӕ ӕнгом мӕйрухсы хъазгӕ зындзӕн. Хъӕлдзӕг у барӕг, фӕлӕ йӕ куырд усмӕ зӕрдӕ ныккувы... Зоны, фӕсахсӕвӕр кӕрт барӕджы суазӕг кӕндзӕн: Айсдзӕн ын кӕсдӕр йӕ бӕхы, сусӕг каст ракӕндзӕн чызг; Лӕппу дӕр дардзӕни цӕст, ризы ’мӕ риздзӕн зӕрдӕ... ӔЛДАРЫ МӔЛӔТ Кадӕг I Тасолтан-ӕлдарӕн йӕ хорӕн, йӕ фосӕн Кӕсӕджы быдыры ныккӕнӕн кӕм уыд. Ныр абон йӕ мӕнӕу у тугыл ыскъуыд, — Ӕфснайӕнтӕ нал уыд ӕппындӕр йӕ хосӕн. Цӕмӕйты?.. Цы ма-иу фӕхъӕуы бӕркадӕн, — Цъынатӕ кӕд зӕххӕй лӕсӕгау ысты Ӕмӕ сын нымӕц дӕр кӕд нал ис бӕстыл?! Цагъары фӕлладӕй уым архайынц адӕм. Ехсимӕ сӕ разы уӕчелтӕ лӕууынц Ӕмӕ сӕм, рӕстӕггай, ӕвзидгӕ, кӕсынц. Хур судзы, йӕ тынтӕ ӕдзынӕг ныддары. Нызмӕлы уым быдыр, куыд ызмӕлд ызнон, — Цагъары зынӕн та кӕм вӕййы кӕрон, — Ӕмӕ сын сӕ уӕнгтӕй уый сурхид лӕмары... II Пӕлӕзджын халагъуд бӕстастӕу — йӕ сӕрмӕ, Тасолтан обауыл ӕркодта бынат. Фӕйнӕрдӕм фӕлгӕсы рӕстаггай ӕнцад, Кӕм та ма нырризынц ӕппӕт дӕр йӕ хъӕрмӕ... Иӕ цуры фынг арӕзт. Ис фынгыл бӕгӕны. Дзӕбидыр — сыкъайӕ хуыппытӕгӕнгӕ, Иӕхимӕ кӕд сиды, — нӕу хъуыддаг рӕстмӕ, — Иӕ хӕрд ӕмӕ нозт ын ӕппын ад нӕ кӕны: «Тӕхуды, ныр уазӕг ӕлхӕнынмӕ ссар Ӕмӕ йыл тыхнозтӕй дӕхи ам ысбар!» Тасолтан рӕстӕггай фӕтыхсы уым афтӕ, Йӕ мастӕй йӕ ныхас фӕвӕййы хъӕрдӕр, — «Фӕсидон, — ныдздзуры, — мӕ куыдзмӕ уӕддӕр: Уӕдӕ, йӕ, мӕ цуанон, дӕуӕн фод мӕ арфӕ!» Ш Фӕзынд Тасолтан йӕ галуаны дуарӕй, — Ӕфснайд у йӕ мӕнӕу, ӕфснайд у йӕ хос. Ныр минасы бадынц йӕ бӕхтӕ, йӕ фос, — Ӕмӕ пог фӕсиды ӕнӕкӕрон барӕй: «Уӕлладжыры дуармӕ цӕрӕг федтон фарон. Ӕртыхсын сӕ хъӕуыл мӕнӕп у фӕндон, — Мӕ иыхмӕ фӕлӕууын кӕм у, кӕм, сӕ бон, — Ӕмӕ сыл уӕззаудӕр ӕрӕвӕрон хъалон! Кӕм ысты уӕ сӕргътӕ? Кӕд не сты цӕттӕ?! Цы фестут, — рӕвдз дарут уӕ бӕхтӕ... гӕрзтӕ!» Ӕлдарӕн йӕ сидтмӕ фӕдисӕй куы згъорынц... Чи дауы йӕ джебогъ, чи дауы йӕ кард. «Хъазуат у, — ныдздзурынц, — цӕмӕн ма у цард?!» Ӕхсарӕй лӕгдӕрыл сӕ кӕрӕдзи домынц. IV Нызмӕлы сӕ быны, нырризы сыл бӕстӕ. Дард хъуысы фӕйнӕрдӕм сӕ гӕрзты дзыгьал. Гӕлдӕрджын ӕлдарӕн йӕ хӕцджыты бал Ӕнӕнцойӕ абухы дардыл ӕфсӕстӕй: Чи ’рхъазы йӕ бӕхыл; чи авналы зӕхмӕ; Кӕмӕн та йӕ саулох, фӕстӕгтыл лӕугӕ, Риуыгъы, ӕппары, лӕбуры хӕрдмӕ... Рӕвдыд у сӕ зӕрдӕ сӕ гӕрзтӕй, сӕ бӕхтӕй. Уӕчелтӕ, сӕ хъару ӕвдисгӕ, цӕуынц, Уӕлбӕхӕй, цъыккгӕнгӕ, ӕвзидынц, кӕрдынц, Ӕлдар та фырбуцӕй хъӕлӕсдзаг пыххуды: «Гъе, афтӕ куы 'мбӕлы, гъе, афтӕ, лӕгау! Нӕ удӕн тӕрсын нын нӕ баззад ӕгъдау, — Ӕнусмӕ куы худыпц 'нӕуӕпдаг, хӕппудыл!» V Кӕмӕн зыпы 'фснайдӕй йӕ царӕй хуымӕллӕг? Кӕцы ма фӕлладӕй ӕргъӕмттӕ бӕтты? Ӕфснайд у сӕ хойраг; чи сугтӕ сӕтты; Фӕззӕджы куыстытӕй чи афтӕ пыммӕллӕг? 348Бӕрӕгбоны фидауц уыдис-иу бӕркадӕй. ■Сӕ дзыхмӕ сын даргӕ фӕлмӕндӕр фӕсал, Куы хӕссынц ӕрмахуыр кӕм тохъыл, кӕм гал Сӕ «Джеоргуыба»-йӕн ныр Бирӕгъзӕнг рагӕй. -Сӕ уазӕджы буцдӕр уӕд кӕнынц лӕгау Ӕмӕ йын фӕдӕттынц сӕ фӕллой рӕдау. Сӕ бӕрӕгбон — райсом; кӕнынц ӕм цӕттӕтӕ: Чи дауы йӕ цыргъаг, чи ’фснайы йӕ кӕрт. Кӕны сын уынаффӕ сӕ хистӕр Гӕбӕт... Цы хъусынц?! Нӕ зонынц, цы уыдзӕн фӕстӕдӕр. VI Хур раджы куы бамбӕхст: ӕрталынги бӕстӕ. Сӕ развӕд, сӕ фӕндаг кӕм ма зыны, — нал... Хъуызӕгау фӕцӕуынц фыдгӕнджыты бал, Ӕмӕ сыл куыдз рӕйӕг нӕй, ничи сӕ фӕстӕ. Кӕм — рувасы рӕйын; кӕм — цъиуы пӕр-пӕртӕ; Бӕрӕгдӕр фӕвӕййы сӕ къӕхты сӕр-сӕр; Фӕтынг вӕййы ноджы кӕм донӕй хӕр-хӕр; Фӕхъуызынц уым кӕсӕг, фӕлӕсынц куыддӕртӕ... Куыд ничи сӕ зона ныр бонмӕ ӕппын, Фысымуат ӕркӕнынц уым хъӕды рӕбын. Нӕма сбонис, афтӕ та хуссарчъылдыммӕ Сӕ бӕхтӕн куы ссарынц бынтӕн ӕххӕл. Ӕмӕ сын кӕуылты нӕ уой, нӕ, ӕнхъӕл, — Фӕсрагьӕй хи сисынц гӕнахы къуылдыммӕ. VII Тыхгӕнӕг ызнаджы куы баци сӕ гӕнах, — Кӕм ма уыд бӕрӕг дӕр, — чи мах у, чи — дӕу, — Хъӕлӕба ’мӕ 'хситтӕй уӕд байдзаг сӕ хъӕу. Ныццарауы дардыл къӕдзӕхтӕ сӕ гӕрах. «Мах сӕфӕм, — куы зӕгъынц Бирӕгъзӕнг, — цӕрдудӕй!» Джебогътӕ, ӕрцытӕ, стӕй ноджы кӕрдтӕ Уым уынгты куы уадзынц сӕ фӕдыл мӕрдтӕ. Цыхцырджытӕ уайы фӕйнӕрдӕм сӕ тугӕй. Цӕмӕй та ныллӕууа, нынцайа сӕ хӕст, Цы хос ма ис уымӕн, — дӕхи ратт ӕрмӕст. Куы ныккӕуынц адӕм, дзыназынц зӕрӕдтӕ, Ӕртӕхыл сӕ зоныг ӕруадзынц бӕргӕ, Ӕлдар та сӕ уӕлӕ куы скъӕры бӕхтӕ, — Нӕ кӕны, нӕ кӕны уый хъусгӕ сӕ лӕгтӕм. VIII «Фӕнды уӕ, цӕмӕй уой уӕ сӕртӕ ӕвыдӕй, — Уӕ хорӕй фӕндзӕм хай дӕтгӕ у мӕнӕн, Уӕ фосӕн — йӕ дӕсӕм, ӕндӕр нӕй гӕнӕн, Уый хъалонӕн баззад фыдӕлтӕй, мӕ фыдӕй. Ныр та уал ӕрцӕттӕ кӕнут, гъи, ӕмбойны Дыууадӕс рӕсугъддӕр, хӕрзконддӕр сылтӕй,. Ӕмӕ нын уӕ минас куыд кӕла былтӕй, Уӕ бӕгӕны хъуамӕ фӕсӕтта нӕ дойны!».. Фӕстӕдӕр сӕ цуры фынгтӕ уыд ӕвӕрд, Ӕмӕ дзы фӕкодтой ӕнӕгъдау фыдхӕрд. Тасолтан та уым ноджы сидтытӕ уадзы... Уӕчелтӕн, ӕппӕлгӕ, рӕвдауы сӕ тых, — Хъазуатӕй ызнагмӕ кӕй сарӕзтой тых. Ӕмӕ та фӕд-фӕдыл, сыкъа-ивгӕ, нуазы... IX Сӕ бонтӕ цыдысты — ӕндӕр дӕр цы хос и?! — Кӕмӕн вӕййы адджын ӕнӕбары куыст?! Ӕрвылаз ӕлдарӕн уыдис-иу ӕрвыст Фӕндзӕм хай сӕ хорӕй, дӕсӕм хай сӕ фосӕй. Сӕ зӕрӕдтӕ, сылтӕ тӕригъӕдӕй мардтой. Ӕлдарӕй ӕфхӕрдыл сӕ сагъӕс фӕцис, Фӕлӕ сын къӕппӕгӕй фӕлидзӕн кӕм ис. Рӕстӕгмӕ уӕззау маст сӕ зӕрдӕйыл дардтой... Сӕ хъалоныл цыд кӕм рӕстӕггай ӕфтыд, Кӕм та-иу ӕлдармӕ цы ’ндӕр зонд ӕрцыд!.. Ӕфхӕрӕджы цӕсты лӕджы цард лӕвар у. Тыхгӕнӕг уыд хицау; уыд хицау ӕхсар. Фӕнды дӕ, — нӕ уа дын ӕфхӕрӕг ӕлдар, Уӕд сыст ӕмӕ бавзар йӕ ныхмӕ дӕ хъару. X Куы ралӕууыд фӕззӕг сӕ цалӕмдӕр азы, Уӕд Бирӕгъзӕнгмӕ уыд ӕлдарӕй хабар: «Йӕ хъалонмӕ ’рвиты Тасолтан-ӕлдар, Дыууӕ боны ’мгъуыдмзе куыд уа, дам, мӕ разы». Сӕ фӕллой нӕ фесгуыхт, уӕд дарддӕр цы фӕуой?.. Цӕй катай ныккодтой ӕгас Бирӕгъзӕнг! Куынӕуал фӕразынц, цы бакӕной фӕнд, — Нӕ зыдтой, мӕгуырӕг, сӕ сӕрӕн цы кӕной: Ӕрсыдта, ӕркодта сыл абон фыд аз. Ӕмбойны фӕцӕуы лӕгъстӕмӕ Сабаз Ӕмӕ дзы куы куры Тасолтан-ӕлдарӕй: «Дӕ хъалон нын фидӕн аз баххӕсты бар Куыд радтай, уый курӕм, нӕ цытджын ӕлдар, .Хатыр нын куы нӕ уа, уӕд райӕм ӕдзарӕй...> XI Ныр Бирӕгъзӕнг бадынц уынаффӕ кӕныныл, — Цӕмӕй сисой рагъӕй ызнаджы ӕфхӕрд. Сӕ хистӕр, Гӕбӕт, уыд уым зондӕй фӕлтӕрд, Ӕмӕ йӕ куы схӕцынц ӕгас хъӕу фӕрсыныл, Зӕгъы сын: «Ӕрвитут ӕлдармӕ, фӕззӕджы Нӕ фӕллой ӕгасӕн куы бауӕм ӕфсин, — Ӕрбацу, фӕбадӕм, фӕкӕнӕм дыл цин! Ӕрбахонӕд йемӕ фынддӕс, йе дӕс лӕджы. Сӕ уазӕг кӕнынмӕ фӕлӕуут цӕрдӕг. .Дзӕвгар сыл куы фӕуа сӕ тыхнозт бӕрӕг, Уӕд та-иу кӕнгӕ ут, куыд зонут, — ӕфснайгӕ... Кӕмӕ уӕ дзы ’рхауа, уый бакӕнӕд тагъд, Ӕхсӕвӕр афонмӕ куыд уын фӕуой цагьд, Ӕмӕ сӕм уӕ зӕрдӕ куыд мауал уа «’хсайгӕ>. XII Куы сӕмбӕлди хабар сӕ хицау-ӕлдарыл: «Ӕрбацу нӕм уазӕг ӕд хонгӕ лӕгтӕ. Фӕстӕмӕ куы 'здӕхай, — дӕ хъалон — цӕттӕ,— Дӕ разӕй ӕмбӕлдзӕн ӕлдары хӕдзарыл. Иӕ фӕллойӕ буц у нӕ дзыллӕ — дӕ кусӕг: Ӕнӕзианӕй баззад нӕ фӕллой, нӕ фос; Ӕнӕхъыгдард рауад нӕ мӕнӕу, нӕ хос; Нӕ хъӕлдзӕг зӕрдӕ дын нӕ кӕнӕм, нӕ, сусӕг!..» Сӕ дӕлбазыр бадынц ӕлдар ӕмӕ ’хсин. Куы фехъусыиц хонӕг, кӕд бакӕнынц цин, Кӕмӕ дын ӕрвитынц, уый чи вӕййы зонӕг?! «Фӕхӕццӕ кӕнут, дам, нӕ хӕлӕрттӕм дзырд, Куывды фӕцӕуынмӕ куыд арӕвдз уой цырд, — Ӕрбарвыстой уӕртӕ мӕ Бирӕгъзӕнг хонӕг!» XIII Сӕ уазӕджы сбуцмӕ мӕлгӕ сты лӕггадыл: Нӕудзастӕр — сӕ уӕлвӕз; уым арӕзт — фынгтӕ. Стӕй алчи йӕхимӕ рӕвдз дары гӕрзтӕ. Ӕмбисбон ӕрбадынц парахат бӕркадыл. Уым аходынц, нуазынц, кӕрӕдзимӕ сидынц. Ӕнӕзивӕг сиды, стӕй нуазы ӕлдар... Ӕпдӕрмӕ нӕ дӕтты фӕсидыны бар. Йӕ хъустӕ, йӕ цӕсгом сырх-сырхид ӕрттивыиц. Хъӕддыхдӕрӕй дзурынц ныр цалӕймаг хатт... Фӕстагмӕ быцӕуӕй ӕрцӕуы сӕ бадт... Фӕстагмӕ куы дзурынц: «Иа, йа-ут, хъӕубӕстӕ! йӕ уазӕджы алчи фӕкӕнӕд хъӕмӕ Ӕмӕ йын хуыссӕиуат ӕркӕнӕд цӕттӕ...» Дзӕгъӕлӕй уӕд зайы уым фынг дӕр сӕ фӕстӕ. XIV Ӕхсӕвӕры размӕ фӕхъӕрчынд: «Хӕлӕрттӕ, Фод алкӕй хӕдзарӕн йӕ уазӕг ӕфснайд!» Ӕмӕ кӕд ӕрцыди сӕ уазджытыл сайд: Куы фӕцыд гӕрӕхтӕ, уӕд лалымхуыз мӕрдтӕ Уым калдысты уынгмӕ... нӕма уыд ныгӕнӕн. «Цы фӕцис фыд ӕлдар? — хъӕр кодтой, — кӕм ис?» Фӕлӕ йыл хъримаг ныххуырста Гӕбис. Йӕ гӕлдӕрӕй дардмӕ пырх калы бӕгӕны... «Цӕй, абои, — дзырдта уӕд сӕ хистӕр Гӕбӕт, — Нӕ фыдбылыз семӕ ӕрцӕуӕд ныгӕд! Нӕхи у ныр фӕллой; нӕй махӕн ӕлдар... Кӕд не 'фхӕрд бӕрзӕйӕ ныр не ’фсондз ысхицӕн, Уӕд ма уӕд ӕлдары мыггагӕн бындар!» Хъырупсӕн бӕстастӕу сӕ аргъуан кӕм уыди, Советом рӕстӕджы уым сырӕзт музей. Цынӕ дзы ис фенӕн, куы сӕмбӕлай, ей! — Цы — дарӕс, цы — дзаума... кӕддӕрты цы ’рцыди;! Цы кусӕпгӕрзтӕ уыд нӕ рагон фыдӕлтӕм; Нӕ бӕстӕ хъӕздыгдӕр цы хӕзнатӕй у... Ӕвдисдзӕн нӕ дуджы ӕууӕлтӕ Бӕбу, — Цы хорзӕй бӕрджытӕ фӕзыид нӕм кӕмдӕрты... Ӕрмӕст ма уым къуымы хъримаг уыдзӕн. Зӕнджиаты Бӕбу дын йӕ койтӕ кӕндзӕн, Ӕрвьтлбон сыгьдӕгӕй, сӕрфтӕй йӕ куы дары. «Мӕнг ныхас кӕныс» мын ды ма зӕгъ рӕстӕй, — Уӕд ацу ’мӕ фен уый дӕхӕдӕг цӕстӕй, — Гъе, Бирӕгъзӕнг уымӕй ныммардтой ӕлдары! РАДЗЫРДТӔ ХУЫСНӔГ — Диссаджы кафӕн бон не скодта! Нӕдӕр ӕнтӕф у, нӕдӕр уазал! — Уазал та цы хъыгдары? Фӕлӕ, дӕ хорзӕхӕй, ӕнтӕф куы скӕны, уӕд чызджытӕ сӕхи сыгъдӕг ӕрттивгӕ не сфӕлындзынц, гъемӕ сыл симгӕйӕ кӕм ӕрхӕцай, уым сау тӕлмӕй баззайы сӕ дарӕс... Афтӕ ныхӕстӕ кодтой Цобыкъаты хъазты къуыдиппытӕ. Уыди рагуалдзӕг. Арвыл ӕрӕвӕрдта асӕст, фӕлӕ боны рухс ӕвзистау ӕрттывта. Уӕрӕх кӕрт иу кӕронӕй иннӕмӕ кафӕг— симӕгӕй кодта ӕмызмӕлд. Уӕрдондоны иу къуымы бадтысты чындзхӕсджытӕ иу къордӕй, кастысты уыдон дӕр фӕсивӕдмӕ ӕмӕ дзырдтой: — Диссаджы дзӕбӕх кафы Ахмӕт уӕнгтӕй, фӕлӕ йӕ цӕнгтӕ ехсытау кӕнынц уӕгъдызмӕлд, ӕмӕ йын йӕ кафт ӕнад кӕнынц... — Уый циу, уый! Кӕс-ма Бибердмӕ: портийау куыд хауы! Къӕхтӕ куыд ӕрсадзы! Лӕппу — туг ӕм ис ӕмӕ цӕуылнӕ хауа хӕрдмӕ. Чызджытӕп дӕр ӕм сӕ зӕрдӕ куыд хъазы! Кӕс-ма, кӕс! — Нӕ, Дрис, бауырнӕд уӕ, рӕдигӕ кӕнут! Иу чызджы цӕст фӕсайын бирӕ нӕу, фӕлӕ уым ирон аив кафт нӕй: хъуамӕ къухтӕ гӕлӕбуйы базыртау уой, лӕджы буарӕй та хъуамӕ къӕхты йеттӕмӕ мацы змӕла. Нӕй, нал ис ныртӕккӕйы фӕсивӕдӕй нывыл кафӕг... Хъазтмӕ кастысты зӕронд устытӕ дӕр кауы хуынчъытӕй. Алчи дзы йӕхинымӕр йӕ фырт кӕнӕ йӕ чызгӕн ӕвзӕрста къайаг, фӕлӕ сӕ ныхас нӕ хъуысти уыдонӕн. Кафджытӕй уӕлдай ма адӕммӕ ноджы уыди Бӕрӕзджы кой. Уымӕй сабырдӕр дзы никӕй хуыдтой. Фыдӕй йын ницы баззад, ӕмӕ йӕм мӕгуырдзинадӕй дарддӕр ницы ссардтой бафауинаг. Бӕрӕзг абондӕргъы скӕс-скӕс кӕны хурмӕ, цӕмӕй ма байрӕджы кӕна: йӕ хуымтӕй иу у тынг похцийӕ ласинаг, стӕй бӕхтӕ дӕр ӕххормаг сты, ӕмӕ хъуамӕ йе ’хсӕв ахӕсса быдырмӕ. Фӕстаг хатт ӕй симджытӕ куы аивтой, уӕд фӕдзырдӕуыди Бӕрӕзгмӕ йӕ кӕронӕй... Цӕхӕрадоны кауы ӕмбуар сугты уӕлӕ хицӕнӕй бадтис дыууӕ лӕппуйы. Сӕ худтӕ ӕрфгуытыл дӕлуоз копд, афтӕмӕй уыдон бацыдысты цӕуылдӕр сусӕг ныхасы. — Стыр хорз ӕмгар дӕ рацӕуид, Бӕрӕзг, фӕлӕ дыл зӕрдӕ худы, ӕмӕ хъуыддагӕн нӕй бамбӕхсӕн, — афтӕ дзырдта Бӕрӕзгмӕ уыдоиӕй иу. — Кӕд дӕ удӕн тӕрсыс, уый йеттӕмӕ дӕ хабарӕн нӕй бамбарӕн. Бирӕ чи фӕкуыста, уыдон дӕр амардысты. Ды дӕр амӕлдзынӕ дӕ разы дӕ бызгъуырты, ӕнӕхӕлафӕй, уый зон! Исдугмӕ Бӕрӕзг дзӕбӕх нӕ бамбӕрста ныхас, фӕлӕ куы ахъуыды кодта, кӕимӕ дзуры, уӕд куыддӕр фӕсабыр и. Иузӕрдӕйӕ сӕ уыцы ныхӕстӕм куы бафхӕрдтаид, уый йӕ фӕндыди. Аннӕмӕй та куы асагъӕс кодта, уӕдӕ ӕрмӕст уӕндыны тыххӕй у, зӕгъгӕ, уӕд ӕм хардзау фӕкаст куыддӕр, ӕмӕ фӕдызӕрдыг ис... Дарддӕр ныхӕстӕ уыдысты сусӕгӕй, ӕмӕ сын нӕ уыди бамбарӕи. Ӕрмӕст Бӕрӕзг дзырдта йӕхинымӕр: «Мӕн нӕ хъӕуы хӕрам фӕллой, фӕлӕ, ӕз тӕрсгӕ кӕй нӕ кӕныи, уый уын равдисдзынӕн!..» Къуырисӕр райсом ӕгас хъӕуы ӕндӕр нал уыдис ныхас: «Дысон хъӕугӕрон Бӕрӕзг ӕд ӕмбӕлттӕ бацыдис Саламы скъӕтмӕ... ӕмӕ кӕрты баззадис уӕззау цӕфӕй». Ноджы дзырдтой, знон хъазты мидӕг, цӕмӕй йыл ӕнӕууӕнк мачи уа, уый тыххӕй, цыма ӕхсӕвӕддӕйыл похцийӕ ласынмӕ цыди, уыйау куыд ныхас кодта. — Ахӕстонмӕ не схӕццӕ ӕххӕст, афтӕмӕй фӕндагыл амардис Бӕрӕзг, — ахӕм хабар та райхъуысти ӕртыккаг бон. Мардмӕ фӕцыдысты ӕрласынмӕ, фӕлӕ сын ӕй хицӕуттӕ нӕ радтой. Алы дзырд кодтой уый тыххӕй дӕр хъӕубӕсты: — Хкцӕуттӕ марды йӕ бинонтӕн нӕ радтой! — Ӕмӕ цӕмӕн? Уадз ӕмӕ куыдз куыдзы мард кӕна! Ахӕмӕн йӕ мард халӕттӕн аппар, ӕндӕр ӕй уӕвгӕ цӕй ныгӕнын хъӕуы?! «ГУЫППЫРСАРТӔ» Фӕскуывд. Уӕлхӕдзар. Бадӕм даргъ баидоныл. Алчи кӕны йӕхи аккаг ныхас. Расыгӕй йӕ ӕгъдау кӕнӕ дзыхыуаг алчи ӕвдисы ӕнӕфсӕрмӕй. У аходӕнӕй фӕстӕдӕр. Уӕды уонг хохы цъасмӕ дӕр ӕрбакӕсы хур. Нӕ хъуыддаг у, мӕнӕ мӕлдзыджытӕ хурмӕ куы рахилой, уыйау. Къуылыхнозтджыиӕй, дам, адӕмы ссар, уӕдӕй хуыздӕр адӕймаджы зӕрдӕйы конд никуы базоидзынӕ. — Дӕ хорзӕхӕй, Кидза, иу хъуыддагӕй дӕ бафӕрсон! Кидза у къуылыхнозтджын. — Гъы, цӕмӕй мӕ фӕрсыс, бабайы карк? — Ныр дӕм афтӕ иунӕгӕй хуыздӕр кӕсы, ӕви дын фӕндон хъуыддаг нӕ уыди, — Дыгъуызоны цӕмӕн арвыстай? — О, дӕ лымӕндарыл! Мӕ ус амарди, мӕ ус! Иу мын дзы Чъребайы амарди, иннӕ та Дзӕуджыхъӕуы. Ӕмӕ уым уыдтӕн, баныгӕнон ӕй, ӕзын, уӕдӕ куыд? Ӕмӕ сцӕйздӕхтӕн фистӕгӕй хъӕмӕ, иу дзулы чъири ме ’ккой, ӕмӕ мӕ иу сауджын сӕййӕфта, иу сауджын. Хӕстӕй, зӕгъы, ссыдтӕп. Ныр дыууӕ дзуары йӕ риуыл. — Сӕвӕрут мӕ, — ӕз ын, — уӕ мады... ма хӕрут!.. Сӕвӕрдтой мӕ. Бӕлтамӕ куы схӕццӕ стӕм, уӕд кӕсын ӕмӕ чызджытӕ дон ӕрбахӕссынц. — У, уӕ хорзӕхӕй, дон мып авӕрут! — зӕгъын, дзӕбӕх дзуарджын лӕппу уын куы схуыдтон. Дыгъуызон чн у, уый дын йӕхи фӕраздӕр кодта, мӕиӕ мӕ доихӕссӕнӕй аназ, зӕгъгӕ. Иӕхӕдӕг дзуры, мӕнӕн та цӕй лӕппу схуыдтай, кӕннӕ уӕдӕ, зӕгъы. — Ау, дзуарджын? — Ӕппындӕр ницы, мӕгуырӕг! Гъы, дӕ хорзӕхӕй, ӕзын, чи дӕ? Куыд дӕ? Фӕрсын ӕй, уӕдӕ куыд уыдаид. Афтӕ, афтӕ, зӕгъы, мӕ мой амарди, ӕмӕ мӕнӕ ӕнӕ мойӕ дӕн, Слонатӕн къӕхтӕхсӕг, чъизи сыгъдӕггӕнӕг. Ӕзын, ӕмӕ уӕдӕ ӕз дӕр ӕнӕус куы дӕн. Мемӕ нӕ рацӕуис? — Ценнӕ? Фарн дӕ дзыхы куы уаид, зӕгъгӕ, ӕмӕ... — Цом, уӕдӕ, зӕгъгӕ, ӕмӕ... Ус — мӕ разӕй, ӕз — йӕ фӕстӕ... махмӕ бакӕсын! Ссыдыстӕм Буратӕм. Мидӕмӕ дын бацыдыстӕм. Уым —рынчын ус, цӕй рынчын ӕмӕ ма цӕй цыдӕр: хъӕбыстӕ мын систа — махмӕ бакӕсын! Уый та ма дын, зӕгъы, чи у? Ус, зӕгъын, ус, далӕ йӕ уым ацахстон. Уалынмӕ, ӕзын, дӕ донхӕссӕн бынатмӕ фӕхӕццӕ кӕн ӕмӕ ардӕм тагъд фездӕх. Ауади дын, йӕ пысултӕ рамбырд кодта ӕмӕ мӕм уайтагъд схӕццӕ ис. Буры фырт ма мӕм дзырдта: «Фаджыс фӕхӕссыс...» Фӕлӕ... Мӕ дӕлармы йӕ райстон, уӕдӕ цы уыдаид, ӕмӕ... схӕццӕ стӕм хъӕмӕ... Хъӕдмӕ — мемӕ, допмӕ — мемӕ, хуыцау дын ахӕм ус авӕра! Уый, цалынмӕ астӕубос нӕма радавта, уалынмӕ. Иу бон дын кӕсып, ӕмӕ йӕ къухы — астӕубос. — Дыгъуызон, уый та дын кӕм уыди? — бафарстон ӕй. — Дӕлӕ йӕ уынджы ссардтон. — Ӕрӕджыдӕр дӕ чи амарди, уый афтӕ-уфтӕ фод, кӕд уынджы астӕубостӕ пӕ зайы. Ӕмӕ йӕ арвыстон. — Ныр уӕдӕ иунӕгӕй бад! — Ӕмӕ уӕлӕ Уртианы куы курын. Кӕннод мын Тӕнӕджы мад кӕдӕм цӕудзӕн? Уый мын кӕй дӕттын хъӕуы? Мӕнӕ хистгӕнӕнты йӕ чызгмӕ ӕрцӕудзӕн, ӕмӕ йыл уым мӕхи ацъӕх кӕндзынӕн. — О, раздӕр ӕй ма хъӕр кӕн!.. — Ӕмӕ уӕд та ӕз ирон нал курып: дӕлӕ Ӕрхонӕй иу хъазахъаг ус схӕсдзынӕн... Кидза банцади. Хур дзӕбӕхдӕр ӕркасти зӕрдӕ фӕлӕууынӕн. Ӕндӕр ныхӕстыл ахӕцыди алчи: чи дзырдта цуаныл, чи фосы тыххӕй, чи та ма нозты тыххӕй: — Бавгӕнын ма дзы хъӕуы, — зӕгьы иу. — Гъай-гьай, гъай-гъай! Ныккалын ма дзы хъӕуы, ай ницы у, фӕлӕ, — зӕгъы дыккаг. Уыдон уыдысты Соскъо ӕмӕ Тедо. Фынгыл куы бадтысты, уӕддӕр цыма хисдӕртӕй разы нӕ уыдысты: куы-иу Соскъо фестади йӕ бынатӕй, куы Тедо, ӕмӕ-иу бадзырдтой уӕлоз хисдӕртӕм: — Симон! Муссӕ! Фӕйнӕ баназут, фӕйнӕ!—Ӕмӕ та-иу дзы сӕхӕдӕг дӕр анызтой ӕпӕзивӕг. Соскъо ӕмӕ Тедо уыдысты сӕ дыууӕ дӕр ӕмхуызон бӕрзонд, бӕзӕрхыг арӕзт, цӕугӕ дӕр, уӕлдай хӕлар уӕвгӕйӕ, арӕх кодтой иумӕ. Хисдӕртӕ дӕр сӕм-иу радзырдтой: — О, гуыппырсартӕ, ӕмӕ сымахимӕ чи фӕразы нуазын, чи? Акӕс-ма, дӕ хорзӕхӕй, уыцы уӕйгуытау куыд лӕууынц! Гъе, уӕ рынтӕ ахӕра баба, уӕ рынтӕ ахӕра!.. — Ноджы кӕрӕдзийы дӕр куыд уӕлдай уарзт кӕнынц! Афтӕ та дзырдтой ӕндӕр фынджы рагъыл дӕр. Сси стыр аходӕн. — Цом-ма, Соскъо, — загъта Тедо ныр дӕр, — фӕйнӕ дзы бануазӕм, фӕйнӕ! Лцыдысты... Дзӕвгар абадтысты Соскъотӕм, бауадысты Хуыбылонмӕ дӕр, стӕй сӕ фӕстаг ӕрхастой Тедотӕн сӕхимӕ. Нӕдӕр дзуар, нӕдӕр мард нал баззадис, кӕй не ’рымысыдысты, кӕй тыххӕй нал банызтой... Хур Сагты лӕзгъӕры ардыккаг комӕй куы фӕаууон, уӕд Соскъо ӕмӕ Тедо дӕр фӕстӕмӕ рахызтысты Тедойы уӕлхӕдзармӕ хъӕлдзӕгӕй... Кастысты сӕм алырдыгӕй ӕмӕ дзырдтой: — Кӕсут-ма, кӕсут, гуыппырсартӕм: куыд абухынц кӕрӕдзийыл! Ӕцӕгдзинад, уыдон байдыдтой хъазын. Тедо сынӕгӕй скъуырдта Соскъойы, фӕлӕ ӕнӕарӕхстӕй, ных сӕмбӕлди ӕфсӕрыл, ӕмӕ дӕллаг дыууӕ дӕндаджы бахаудысты мидӕмӕ, цӕстытӕ куыддӕр акалдтой цӕхӕртӕ, афтӕмӕй иннӕ хӕдзары сӕры тигъыл абадти Соскъо. Дӕндӕгтӕ куы рату кодта зӕхмӕ, уӕд Соскъо рахизырдыгӕй фелвӕста дур ӕмӕ йӕ фехста Тедойыл... «Сӕрӕй, хыл кӕнынц!» Адӕм ӕрбазгъордтой ӕмӕ сӕ фӕкодтой сӕ астӕу. Тедойӕн ӕркалди йӕ сӕрӕй туг, бабастой йын ӕй, стӕй йӕ арвыстой сӕхимӕ. Соскъо ма радзырдта йӕ фӕдыл: — Хӕрӕг куы дӕ ды! Фӕсахсӕвӕр райхъуысти ӕнамонд хабар: изӕрсарӕй тынг фӕтыхсти Тедо йӕ цӕфӕй, ныр систа йӕ уд... Абухын света Соскъо йӕ уӕлхӕдзар ӕмӕ йӕ кӕуыны ӕхсӕн хъуысти йӕ ныхас: — Уӕуу, мӕнӕ диссаг! Уӕдӕ ныр ӕцӕг амарди Тедо? Цы ма кӕндзынӕн? Уӕу, мӕнӕ диссаг!!! ГӔЛИАФ «Дзӕбӕх у ӕрвон хур... Райсомӕй раджы сдары йӕ сӕр, ныррухс кӕны хӕхтӕ ӕмӕ быдыр, нӕ кӕны йӕ тынтӕ никӕмӕн хӕлӕг, тӕригъӕдгӕнӕг у алкӕмӕн... Дардӕй ӕрбазыны сау мигъ, хъуызӕгау ӕрбайсы йӕхи, бамбӕрзы хуры цӕст, арвыл байтауы ӕмбӕрзӕн ӕмӕ батар кӕны бӕстӕ. Нӕй хатыр къӕдзӕхтӕм... Нӕдӕр исты кӕнынц адӕймагӕн лӕвар, нӕдӕр ӕй уадзынц ӕнӕхъыгдаргӕ сӕ уӕлӕ цӕуын. Саузӕрдӕ у хъӕд: домбай хъӕуы исты дзы ратонынмӕ. Иӕ ӕрхытӕ, йӕ ӕнӕуаг азмӕлӕнтимӕ зын архайӕн у адӕймагӕн. Цы дзы рацӕйисы, ууыл зыбыты хивӕндӕй кӕф ныффидар вӕййы фӕстӕмӕ, ӕмӕ хъӕуы уӕйыджы ӕхсар йемӕ хӕцынӕп... Хивӕнд сси зӕхх дӕр... ӕнӕгъдау чъынды: хид фӕкалын хъӕуы тынг, цӕмӕй дзы фепай исты хайыр ӕмӕ рӕвдыд. Стонгӕй амӕл йӕ разы — ницӕмӕй дӕ сбуц кӕндзӕнис, ӕнӕ дӕ туг фӕкалгӕ...» Афтӕ йӕхицӕн кодта иыхӕстӕ Сӕбег, йӕ галтӕн райсом раджы холлаг ныккӕнгӕ ӕмӕ уыдонмӕ кӕсгӕйӕ. — О, о, Мукара, фыддзар ма у! — сдзуры Сӕбег. Кӕрты къуымты афӕлгӕсы. Сӕр батилы. Царды уынаффӕтӕ кӕны йӕхицӕн... Сӕбег, галуӕрдоны бадгӕйӕ, хъӕугӕронмӕ куы схӕццӕ, уӕд Гӕбӕт дӕр бахызти уӕрдонмӕ ӕмӕ фӕцӕуынц иумӕ... Кӕнынц, ныхас: — Хорз дыууӕ галы скодтай, Сӕбег, иттӕг хорз дыууӕ галы!.. Раст хӕдзар фӕдардзысты сӕхӕдӕг! Кӕйонг цӕуыс, Сӕбег? — О, иу дзы мӕхимӕ райгуырди... Аннӕ дӕр мӕм чысылӕй ӕрбафтыди. Ӕмӕ хъазыны хорз фос сты! Раст сӕ мӕ дзыхы комдзагӕй схастон! Сӕбег рараст сугмӕ, Гӕбӕт та фистӕгӕй ӕд фӕрӕт рацыди цъилтӕ ракӕпынмӕ... Рахиз гал Сӕбегӕн уыди йӕхи сау хъуджы род, аннӕмӕй къаддӕр, фӕлӕ уӕддӕр уыди тыхджын, ӕмӕ йыл сӕвӕрдта ном «Уӕиг». Иннӕ уыцы гӕбӕррагъ Мукара зынди. Ууыл та сӕвӕрдта «Гӕлиаф». Хос кӕрдгӕйӕ-иу фӕлмӕндӕр цы хосы гуцъула уыди, уый-иу йӕ дзыппы дӕр схаста Сӕбег ӕмӕ-иу ӕй йӕхи къухӕй бадардта Уӕиг кӕнӕ Гӕлиафӕн. Уыпджы-иу исчи кӕрдӕг куы фӕцӕйласта, уӕддӕр дзы-иу ӕнӕ ратонгӕ нӕ фӕци йӕ галтӕн... Майрӕмы комы фыццаг сгӕппгӕнӕнмӕ куы бахӕццӕ сты, уӕд ӕфсондзы хъыррыст фӕцыд, ӕмӕ ӕваст фестъӕлфыд Сӕбег. — Цоп, цоп, Гӕлиаф, цӕмӕй тӕрсыс, ӕз дӕр мӕпӕ куы дӕи? Бирӕ та дыл нӕ самайдзыпӕи, ма тӕрс, бирӕ дӕ куы уарзын! * * * Дыууӕ къуырийы фӕстӕ аходӕны размӕ хонӕг зылдис Гӕбӕт бӕхыл, ӕмбырдмӕ рацӕут, зӕгъгӕ. «Махӕн ныр нӕ цард нӕ бар у. Зынты сфидар и нӕ туг», — дардмӕ хъуысти алы сыхӕй ногдзау сывӕллӕтты зарӕг. Ӕрлӕууыд Гӕбӕты зӕрдыл Сӕбег дӕр ӕмӕ йыи йӕ дуармӕ батардта бӕх. Куы бадзырдта мидӕмӕ, уӕд ӕм нӕ фӕци ракӕсӕг. Быруйы сӕрты бакасти ӕмӕ нал базыдта Сӕбеджы кӕрт. Дис ыл фӕкодта: кӕрт схӕмпӕл ис хъамыл кӕрдӕгӕй, ӕдзӕрӕг хӕдзар ӕм фӕкастис бынтон. Къулмӕ бадти Сӕбег йӕхӕдӕг дӕр ӕнкъард, фыдхуызӕй. Ӕппын ӕрӕджийау ӕрӕмбӕрста уый дзурӕджы... Разгъордта йӕ размӕ ӕмӕ хӕлӕфгӕнӕгау, тагъдтагъд дзырдта: — Рацу-ма, рацу, Гӕбӕт! Ракӕс-ма! Мӕнӕ ам кау куыд сфӕлдӕхтой... Галтӕ уӕртӕ уым баст уыдысты, ӕмӕ сӕ кӕуылты раластой... Нырма сӕ фӕд дӕр мӕнӕ ис. Гъе, уӕууӕй, Гӕлиаф, афонмӕ дыл ӕнауӕрдон куыстытӕ чи кӕны? — ӕмӕ куыдта, сывӕллонау, Сӕбег. — Гъе, уӕууӕй, гъе, цӕй хуыссӕг мыл бахӕцыд. Фӕлтау мӕхӕдӕг мард куы фӕцадаин сӕ уӕлхъус! «ПОМРЕШЬ» Бонасадӕны размӕ йӕ ӕнкъуысынӕй фӕсыидӕги поезд ӕмӕ банцади Песчанокопская, зӕгъгӕ, Тихорецкӕйӕ Царыцины ӕхсӕн иу вокзалы. Рахызтӕн вагонӕй, ракастӕн вокзалы тъӕпӕнмӕ, ӕмӕ абонау ӕрлӕууыд мӕ зӕрдыл: Цыди мыл авд азы. Уыдтӕн кӕсагахсджытимӕ ӕмбалӕн. Иу малӕй хызы мидӕг ракалдтой уыдон бирӕ алыгъуызон кӕсӕгтӕ рыгбып змисдзаст былмӕ. Тӕлфыдысты кӕсӕгтӕ алыгъуызон, гӕппытӕ кодтой алырдӕм, чи сӕвдылдта йӕхи бынтон, кӕмӕн та ма йӕ фарс аззади сыгъдӕгӕй. Афтӕ у абон вокзалы тъӕпӕн дӕр. Хур кӕсы ӕдзынӕг. Стонг адӕм, лидзӕг адӕм, алы цахъӕн, алыхуызон, чи тымбылӕй, чи дӕргъӕй — ратул-батул кӕнынц алыварс, алы ран, алы къуымы... Улӕфынц... Кӕмӕн бады йӕ дзыхы йӕ мады ном: «Ой, мама, есть хочу!» — Кӕмӕн — фӕриыджы ном: «Помогите, добрые люди, перед смертью!» Чи та дзы нал кӕны иуы кой дӕр, фӕлӕ бирӕгъау сӕлхӕр цӕстытӕй ӕпцад кӕсы йӕ размӕ. . Сагъдӕй баззадтӕп ӕз, ӕмӕ бирӕ цӕуылдӕрты адзырдта мӕ зӕрдӕ... Баззадтӕн сагъдӕй ӕмӕ сыл рахӕсс-бахӕсс кӕнын мӕ цӕст... Поездӕй рахизы ацӕргӕ лӕг, худӕнбыл цӕстӕнгас ахаста адӕмыл ӕмӕ барасти вокзалы агъуыстмӕ цаймӕ. Рахызти дзы лӕппу-лӕг ӕд дыууӕ чызджы, ӕлхъывд бӕзджын хъӕлӕсӕй заргӕ, фӕцӕуы йӕхинымӕры, чызджытӕ цӕуылдӕр кӕнынц худӕгӕй чыр-чыр. Хаттӕй-хатт ма-иу ӕрбауадысты дыууӕ лӕджы ӕмӕ-иу дохтырау узӕлгӕхъусӕй бакӕстытӕ кодтой адӕммӕ. Уыдон уыдысты мардхӕсджытӕ. Рацыдысты, федтой-иу, чи амарди, уый-иу ахастой амбармӕ, стӕй-иу сӕ ӕхсӕвы аластой ӕппарынмӕ — сӕ ныгӕиын не ’фтыдис къухы. Вокзалы агъуыстӕн йӕ бауайӕны тӕккӕ фарсмӕ дӕргъӕй лӕууынц фӕрсӕй-фӕрстӕм ӕртӕ лӕджы. Астӕуккаг арӕзт у дӕлгоммӕ ӕмӕ ма змӕлы бӕлвырд. Иӕ рахиз фарсырдыгӕй хъӕбысырдӕм стымбыл и дыккаг... Уымӕй нал хъуысы уынӕр... Иннӕрдыгӕй фарс уӕлгоммӕ хуыссы ӕртыккаг, рахиз къухӕй бамбӕрзта цӕстытӕ, галиуӕй хӕцы гуыбыныл, иу къах ноджы стымбыл кодта, ӕмӕ хус уӕраг дыргьтонӕн асинау зыны бӕрзонд... Нал хъуысы уымӕй сыбыртт... Бирж нал уыди хурӕн йӕ аныгуылынмӕ. Рацыдысты ӕд хӕссӕн дыууӕ лӕджы ӕмӕ, адӕмы къуырттытӕгӕнгӕ, хъуыр-хъуырӕй дзургӕ, ӕрбахӕццӕ сты ацы ӕртӕ лӕгмӕ дӕр. — Эй, ты! — дзуры иу, ӕмӕ цырыхъы фындзӕй бакъуыры кӕройнаджы. Лӕг не змӕлы. Систой марды ӕмӕ йӕ ахастой зӕу-зӕугӕнгӕ. Рацыдысты фӕстӕмӕ, ахастой та дыккаджы дӕр. Ӕртыккагмӕ куы раздӕхтысты, уӕд сӕм баластон хӕстӕгдӕр мӕхи. Исдугмӕ ӕрӕвӕрдтой ӕртыккаджы раз хӕссӕн, фӕлӕ цыма аджих сты чысыл... Уалынмӕ дзы иу сдзырдта: — Ну, Тарас, клади и энтово! Бамбӕрста лӕг, куы йӕ фӕцӕйхастой, уӕд ӕмӕ сӕм мӕрдон хъӕлӕсӕй сдзырдта: — Товарищи, що вы делӕте, ведь я що жив?! Мардхӕсджытӕ ӕваст фӕлӕууыдысты ӕмӕ фемдзырд сты схуыстӕй: — А у тебе хлиб есть?! — Н-нн... — сдзырдта сӕм мӕллӕг хъӕлӕс. — Ну так все одно помрешь! — тызмӕгӕй фесхуыста иу хӕссӕн ӕваст, ӕмӕ та араст сты дарддӕр... АМАР ДИ Ног царды фӕлварӕнтӕ бӕлвырд ӕрӕджиаудӕр бахӕццӕ сты Хъобапгомы къуымтӕм. Уыцы кусӕг адӕм разындысты ӕнамонддӕр: куы-иу бабадти комы иу хицау, лидзӕг хицау, куы — иннӕ, адӕмы ардыдтой галиумӕ, ӕмӕ афтӕмӕй адӕм уыдысты цардӕмбарындзннадӕй иртӕстдӕр. Знауыр — бӕрзонд, тӕнӕг лӕппу, ацыди йыл 23 азы — фӕстаг 1924 азы райдайӕны къорд хатты сӕмбӕлди горӕты ӕмӕ бамбӕрста, алыран дӕр дзы тынг арӕх кӕй кодтой ахуырады кой. Ахуыр кӕныпмӕ бӕллыдис алчи дӕр. Хӕлӕфгӕпджытау ӕм фӕкастысты адӕм. Зиауыр ӕркасти йӕ цардмӕ йӕхӕдӕг дӕр, касти алырдӕм, алцӕмӕ. Ӕмӕ йӕм тынг ӕгад, ӕнӕхъару ӕмӕ «ницы» зынын байдыдта ӕиахуыргонд адӕймаг. «Хӕрӕг дӕр — хӕрӕг, ӕмӕ ӕнахуыргонд дӕр — хӕрӕг», — нал баурӕдта иухатт Знауыр йӕхи ӕмӕ загъта уыцы дӕрзӕгӕй. Уӕдӕй фӕстӕмӕ нал зыдта ӕхсӕв-бон Знауыр... Чиныджы чысыл чи зыдта йӕ фарсмӕ цӕрджытӕй, уыдон дӕр амардта хурхӕй. Ӕхсӕв ӕнафон, райсом-раджы дӕр сӕм-иу ӕрбалӕууыди: — Ай та цавӕр дамгъӕ у? Ацы пыхас та иронау куыд уыдзӕнис? — ӕмӕ ноджы бирӕ цӕмӕйдӕрты фарста уый. Сӕрды райдайӕнты сфӕнд кодта искуыдӕм скъоламӕ фӕцӕуын Знауыр, фӕлӕ... зӕрдӕ ӕхсайдта хӕдзармӕ. Хӕдзар уыди сылгоймагӕй хъуаг. Знауырӕн йӕ хисдӕр ӕфсымӕр нӕма ракуырдта ус. — Ӕххӕст ма уый куы бакӕнид хъуыддаг, уӕд суаин ӕнӕмӕт ӕмӕ айсин мӕхи ахуырад ссарынмӕ, — афтӕ ӕдзух сагъӕс кодта Знауыр. Ауӕй кодтой сӕ уӕныг ӕмӕ дыууӕ фысы. Ӕхцайӕ горӕты хъуымац балхӕдта Знауыр ӕмӕ, хъуымац хордзены мидӕг йе ’ккойы, афтӕмӕй фӕцӕуы Джызӕлӕй Хъобангомы мидӕмӕ. Зӕрдӕ дзуры алырдӕм. Сӕр ӕруадзы дӕлӕмӕ ӕмӕ кӕны сагъӕстӕ, ӕрмӕст йӕ развӕндагмӕ кӕсгӕйӕ. Нарӕгӕй-нарӕгдӕр ивы комы. Алыварс цъыхырытӕ ивынц стыр хъӕды бӕлӕстӕм. Кӕм дон-дон, кӕм иувӕрсты фӕцӕуы комы нарӕджы лӕппу. Сагъӕсӕй дзаг у йӕ сӕр: «Чызджы хицау нын хъуамӕ ратдзӕни дзуапп. Мӕйы бонмӕ йӕ хъӕуы ӕрхӕссын... Уӕд ӕз феиӕмӕт уыдзынӕн ӕмӕ мӕхиуыл нал бацауӕрддзынӕн ахуырӕй, кӕд фӕззӕгмӕ сцӕттӕ уаин скъоламӕ ӕмӕ байдаин ахуыр кӕнын ӕнӕмӕтӕй... Дунейы цард у арӕзт адӕймаджы цонджы хъаруйӕ ӕмӕ зондӕй. Хъуамӕ, адӕймаг йӕхи чи хоны, уый архайа, цӕмӕй дзы фӕуа хайджын...» Сырддонцъиутӕ цъыллынджытӕгӕнгӕ ӕрбатахтысты, алфӕмбылайы сыфтӕрты ссыбыртт-ссыбыртт кодтой ӕмӕ та-иу уасгӕ атахтысты дарддӕр. — Ӕнцад! Дӕ къухтӕ уӕлӕмӕ сдар! — ӕваст ӕрбайхъуыст кӕцӕйдӕр. Фӕзилын ӕххӕст нал бафӕрӕзта дзурӕгмӕ, афтӕ фӕцыдис дыууӕ гӕрахы. «Цавӕр у», — сдзУрынмӕ ма хъавыди Знауыр, фӕлӕ ныхас нал райхъуысти дзыхӕй. Нӕмыг сӕмбӕлдис фӕсоны, разӕй та стыдта галиу бӕхбӕттӕн... Ахаудта хордзен дӕлбылмӕ. Бакъули Знауыр хурварс былыл. Ӕмӕ... амарди Знауыр. Сау халон, йӕ сӕр хӕцаг уасӕджы ракӕ-бакӕ кӕнгӕйӕ, ратахтис марды сӕрты ӕмӕ дӕргъӕлвӕс «хъуахъ» ныккодта. ФЫРРЫИ Хур Карцайы рӕгъты сӕрмӕ йӕхи куы сисы, уӕд Мидӕггаг Тӕмисчъы коммӕ дӕр зулдастгӕнгӕ ӕрбацӕйцӕуы. Къултыл дӕлӕмӕ, бӕласӕй бӕласмӕ хизгӕ, ӕруадзы йӕхи... Рахилынц уӕд ӕддӕмӕ зӕрӕдтӕ ӕмӕ дзурынц: — Сыгъзӕрин фсстай, цы хур дӕ! Абӕрӕг та нӕ кодтай мах дӕр. Кӕм ис ам хъӕлдзӕг рӕстӕг?! Афӕдзӕй-афӕдзмӕ иу бӕрӕгбон — «Рыпдзы дзуар»-мӕ феихъӕлмӕ кӕсынц, ӕмӕ ныуурс вӕййы цӕст. Дыууӕ азы иу хатт ма кӕд чыпдзӕхсӕв искуы уа, ӕмӕ уым бахъӕлдзӕг уой. Уымӕ гӕсгӕ уӕлдай райдзастзӕрдӕ сты абон: Дӕллаг Тӕмискъ 11ог Салыгӕрдӕнӕй ӕрбахӕссинаг сты чыидз ӕмӕ абондӕргъы зилынц чындзхӕсджытыл... Ахъберд рагӕй дӕр уыди фосамонд адӕймаг. Иӕ чысылӕй абон онг фиййауӕй фӕцардис. Циндзинад нӕ, фӕлӕ зианы тыххӕй дӕр мидхъӕуӕй ӕддагмӕ никуы рафтыдис. Абон—райсом йӕ фос чысыл лӕппуимӕ ауагъта хъӕугӕрӕттӕм хизынмӕ, йӕхӕдӕг бахъӕр кодта бинонтӕм: — Цӕй-ма, кӕд уыдзыстут! Уыцы дзабыртӕ!.. Сылтӕ архайынц тагъд-тагъд. Ныр Елхъуыдзаты чындзхӕсджытӕ дыууӕ барӕгӕй лӕууынц дуармӕ ӕмӕ, ис-нӕй, ӕпӕрацӕугӕ дын нӕй чындзхӕссӕг, зӕгъгӕ, дзурынц Ахъбердмӕ. — Нӕ, уый та куыд? — фездахы барджытӕм куы йе ’ргом, куы йӕ чъылдым Ахъберд. — Мӕ фос та уӕд?.. Нӕ, нӕ, уӕхистӕн, нӕй мын ацӕуӕн... Нӕ цӕуып, арӕбын ӕллӕх, чындзхӕссӕг!.. Уӕ мӕрдтыстӕн, цы мӕм ныккомкоммӕ стут?! — Ӕрбауайдзыстӕм та, — зӕгъгӕ, дзургӕ ацыдысты уазджытӕ. Фӕлӕ Ахъберд, йӕхинымӕры уыцы хъӕрӕй дзургӕйӕ, барастис хӕдзармӕ: «Нӕ цӕуын, арӕби! Тыхбегара мыл ис? Иу дӕр уӕ мауал баззайӕд сымахӕй дӕр: бон-сихорафонмӕ лӕджы йӕ куыстмӕ не срӕвдз кӕндзыстут!— хӕцы Ахъберд сылтимӕ. — Атӕппӕт мып сымах тыххӕй у, ныртӕккӕ та сӕ фӕстӕмӕ ардӕм хъӕуы: быдыры куысты сты адӕм, ӕмӕ нӕ арынц чындзхӕссӕг». Уый фӕстӕ иы уыди, уый нал сси бӕлвырд, уымӕн ӕмӕ йӕм сылтӕ бадзырдтой мидӕмӕ... Ӕрмӕст барджытӕ ног куы ӕрбалӕууыдысты дуармӕ, уӕд йӕ усмӕ фӕстӕмӕ дзургӕйӕ, «хӕйрӕг уӕ бахӕрӕд, ацы сылтӕ цынӕ бакӕндзысты», зӕгьгӕ, тынг хъӕлдзӕгӕй разгъордта барджытӕм Ахъберд ӕмӕ дзырдта: — Цӕуын, цӕуын, уӕллӕгъи, ӕдзӕугӕ мын нӕй, мӕнӕ ма искӕмӕй зӕпгӕйттӕ ракурон ӕмӕ уӕ феййафын. Ахъбердӕн фӕндагыл дӕр йӕ хъуыдытӕ уыдысты алырдӕм. Тынг зын уыди Ларсмӕ цӕуын. Фӕссалыгӕрдӕны комӕй куы фӕдӕлӕмӕ ис, уӕд дисгӕнгӕйӕ дзырдта йе 'мбӕлттӕн, ӕвӕдза, зӕгъгӕ, ам хуыздӕр ран у бацӕрынмӕ Тӕмискъӕй — фос скъӕр хъӕдрӕбынты, ӕмӕ чъепп кӕной, ӕрмӕст дзы къогъо тынг арӕх у, стӕй донӕй аласыпӕй дӕр тас у... Уӕвгӕ уӕд уӕртӕ Зӕгърындзы уӕлтъӕпӕнмӕ слидз. Рох нӕ кодта ӕппын йӕ фосы дӕр: — Мӕ далыстӕ мӕллӕг хӕссынц ӕмӕ цы диссаг у! Истӕмӕйты сӕм куы нӕ базилон, уӕд хорз нӕу. Мӕ фыркъатӕй ӕртӕ рынчын сты сасийӕ, фӕлӕ мӕ цӕукъа, мӕ цӕукъа! Цӕрынӕй-хӕрынмӕ мыл ахӕм фыдбылыз никуы сӕмбӕлдис: къӕдзӕхы был лӕбырдмӕ йӕ цы хӕйрӕг бахаста. Былӕй куы асхъиудта, уӕд фырмӕстӕй раст мӕхӕдӕг дӕр йӕ фӕдыл мӕхи фӕцӕйӕппӕрстон. Салыгӕрдӕпы уӕле Дурӕфтауӕны лӕгӕттӕм куы рахӕццӕ ис Ахъберд, уӕд акасти быдыры хъӕутӕм ӕмӕ, ӕцӕг диссагау, дзырдта йе 'мбӕлттӕн: — Оу, мӕнӕ диссаг — ам дӕр мах хъӕутӕ куы ис! Ног Салыгӕрдӕн уыцы заман цардысты сӕ зӕронд бынаты: Хадзымайы кӕсӕны бакомкоммӕ, Цырауы доны фаллаг фарс. Чындзхӕсджытӕм аходӕнӕй нырмӕ кӕсынц ӕнхъӕлмӕ фысымтӕ ӕмӕ сты мӕты мидӕг: уӕдӕ цӕй ӕрӕгмӕ цӕуынц уазджытӕ? Кӕрты астӕу бӕлӕсты бын равӕрдтой уыдон 30 лӕджы хардз фынгтӕ. Даргъ фӕйнӕджытӕй сын ӕрцарӕзтой сӕ разы бадӕнтӕ. Фӕйнӕджыты бын та бакодтой дуртӕ... Бадтысты Тӕмисчъы хисдӕртӕ ӕмӕ фӕсивӕд бонасадӕпы дзаг фыпгыл ӕмӕ уагътой гаджидаутӕ... Нозтой, хордтой... Ахъберд фӕци бадт, йе ’ргом — хурныгуылӕнмӕ, куывддонырдӕм. Сидтытӕм, цыма уыйас нӕ дардта хъус. Дзӕгъӕлгаст уыдис куыддӕр, куы афсӕстис хойрагӕй, уӕд. Зӕрдӕ ахсайдта, уӕдӕ, афонмӕ фос цы фесты, зӕгьгӕ. Ныр йӕ комкоммӕ цъыхырыгӕронӕй раиуварс ӕртӕ фысы ӕмӕ, ӕвӕццӕгӕн, ӕрривӕд кӕнынмӕ ӕрбацӕуынц уӕртӕ кувӕндонырдӕм доны къахӕнмӕ. Фысты федта Ахъберд ӕмӕ сын фӕтарстис, былӕй куы ахауой... — Рухсаг уӕнт, мӕрдты дзӕпӕты фӕбадӕнт, сӕ хӕстӕг, се 'ввахсӕй чи ахицӕн и... — сиды ӕппӕты хисдӕр фысымтӕн. Сидт нӕ фӕцис кӕронмӕ ныхасгонд, афтӕ ӕваст скъуырдӕуыдис фынг. Фӕйнӕг бандой ӕд адӕм фӕфӕлдӕхт фӕстӕмӕ. Иу цайдан фынгӕй ӕрхаудис зӕхмӕ. Адӕм ӕвиппайды фезмӕлыдысты. Фӕлӕ куы фӕсабыр сты, уӕд раиртӕстой бӕлвырд: Ахъберд, фыстӕн фӕтӕрсгӕйӕ, фынгӕй ӕваст фестади, фесхуыста йӕ ӕнӕрхъуыдыйӕ ӕмӕ уартӕ фӕуайы, хъӕргӕнгӕ: — Фыррый, фыррый!.. Фыррый, мардӕн уӕ бахӕрдӕуа!.. ЦУАНОНТӔ Хабар ӕрцыдис Суададжы комы дымгӕмӕ. Уыцы заман дзы хъӕу нӕма уыдис. Ӕхсӕв-бонмӕ фӕбадтысты къорд хъӕуы цуанонтӕ нартхоры, фӕндӕгтӕ дӕр дзы скодтой хорз, фӕлӕ сӕм ӕппын не ’рцыди сырд. Бояырухсмӕ ӕрбамбырд сты цуанонтӕ иу бӕласы бын, ссыгътой лулӕтӕ, скодтой сӕхицӕн арт ӕмӕ се стонг ӕрвыстой хъуыдыды нартхорӕй. Сӕхи ӕруагътой арты алыварс. — Уӕдӕ, ӕвӕдза, фыццаг та куыд уыди сырды хъуыддаг ам! — райдыдта дзурын Хамырзӕ. — Цыдис мыл ӕртындӕс азы — ӕндӕр мыл нӕма цыдаид. Иуизӕр куы уыд, уӕд, цуаны ауайӕм, зӕгъгӕ, ӕмӕ рараст стӕм, уӕдӕ цы уыдаид. Дӕлӕ ныр уыцы донвӕды сӕр цӕхгӕрмӕ ӕрбацыдис иу фӕрв. Мӕн дын уырдӕм схизын кодтой... Минут нӕма ӕрбадтыстӕм, афтӕ дын кӕсын, ӕмӕ мӕнӕ цыппар стыр гӕбӕррагъ арсы мӕ бынмӕ ӕрбацыдысты... ӕмӕ та мӕм скӕсынц. Мӕ хӕдзар фехӕлдис, хӕрдзысты мӕ, — зӕгъын. Ӕмӕ ма мӕм фыртӕссӕй улӕфт дӕр уыдис? Топп ма ды сфӕраз сызмӕлын дӕр. Ныр зӕрдӕ дӕр йӕ кӕнон куыд нӕ кодта... Ӕмӕ мӕ зӕрдӕ куыд сысхуыста, ӕз уымӕй куыд фестъӕлфыдтӕн, афтӕ дын сечкӕ г-гӕр-рах. Уалынмӕ йӕхӕдӕг дӕр мӕ къухӕй фесхъиудта ӕмӕ дзы нуӕн йӕ дыууӕ уӕны астӕу ӕд нӕмгуытӕ раст йӕ дыккаг тӕлыйы уонг ныффидар. Цыппар арсы дӕр дын чысыл ӕддӕдӕр ауадысты... ӕмӕ, зӕгъыс, йох-мардӕ-гъи! — дурӕй дып мыл уырдӕм ралӕууыдысты... Фӕдис, зӕгъып, Уӕгъалыхъ, — амардтой мӕ! Ӕруадысты, уӕдӕ цы уыдаид, ӕмӕ мӕ цӕмӕйдӕрты баиргъӕвтой... — Уый циу, уый! —зӕгъы Мысост. — Мах ацыдыстӕм ӕртӕйӕ иухатт. Мӕнмӕ сечкӕ уыдис, фӕлӕ иннӕтӕм — бсрданкӕтӕ. Науырызмӕ та — фопдзӕхстои. Иу рагъ, дыууӕ рагьӕй бахызтыстӕм. Уалынмӕ фӕизӕргӕрӕттӕ ис. Ӕз ӕмӕ Науырыз фӕрсӕй-фӕрстӕм уыдыстӕм, хӕстӕг. Кӕсӕм... ӕмӕ нӕм рагъӕй сӕ цӕст дарынц дыууӕ дынджыр гӕбӕр богъы-ӕрсытӕ. Айтӕ-уйтӕ пал фӕкодта Науырыз, афтӕмӕй — гӕрах, зӕгъгӕ, ӕмӕ нӕм уыцы хуызӕнӕй кӕсынц. Змӕлгӕ дӕр нӕ фӕкодтой. Ныр ӕз чысыл фӕстӕдӕр мӕ бӕрцыл «къӕрцц», зӕгъгӕ, айхъуыстон... Кӕд дӕ фӕнды... Нӕ, мӕ иннӕ, мӕ сау цухъхъа уыдис уый. Галиуӕрдыгӕй ӕртыккаг бӕрц, асаста пӕмыг, бахызти цухъхъайы, бахызт куырӕты... хӕдоны дӕр бахызти. Буарыл куы фепцад нӕмыг, уӕд дзы тынг фӕрыст мӕ риу... Ӕмӕ дын ӕй уырдыгӕй ма раласои!.. Нӕмыг ныцъцъулатӕ ис. Ӕз ӕй дурӕй ӕрхостон, сечкӕ дзы аивтыгътон ӕмӕ дзы тӕккӕ уыцы ӕрсытӕй иу фӕмард кодтон. Мард разыиди цӕстджын арс. Ныр иннӕ та куыд рауадис: Науырзы нӕмыг бауади галиу цӕсты, сӕры стӕгыл фӕбырыдис, иннӕ цӕстӕй рагӕпп ласта. Ӕмӕ ӕз йӕ галнуварс нӕ лӕууыдтӕн Науырзӕн, ӕмӕ раст мӕ бӕрцагъудмӕ сарӕзтис... Ма дзы байрадӕуа! Ныр ын ӕз йе ’мбалы куы фӕмард кодтон, уӕд ипнӕ арс разил-базил, рагӕпп-багӕпп кӕнын байдыдта... Куырм нӕ уыдис? Ӕмӕ уӕдӕ цы кодтаид! Мах йӕ фӕдыл фестӕм, фӕлӕ йын ӕппын фехсӕп нӕ уыдис: куы-иу йӕхи иу къодахыл ныффӕртт ласта, куы — иннӕуыл... Уалыпмӕ не 'мбӕлттӕ дӕр схӕццӕ сты гӕрӕхтӕм. Бустӕ кӕнынц — цуан дам, кӕнут, ӕви ардӕм «куырм ӕрсытӕй» хъазынмӕ рацыдыстут. Хъаугъайыл куы фестӕм, уӕд нӕ куырм арс дӕр аирвӕзтис, ӕмӕ йӕ ӕппын нал ссардтам. — Ӕмӕ нӕмыг дыууӕ цӕсты дӕр ауади? — фӕрсынц ӕмбӕлттӕ. — Нӕ йӕ уыдтон? Цы куыст кодтон? Цӕмӕ кастӕн уӕдӕ ӕз, Науырз ӕхсгӕ куы кодта, уӕд?! Уымӕн ивгъуыйӕн ис, ӕви цы! Сырдӕн йӕ цӕстмӕ йеттӕмӕ хъавгӕ дӕр ницӕмӕ кодта. Ӕрмӕст фенкъард ис Науырз тынг. Арс куы раластам ӕмӕ Хуыскъ ӕрхмӕ куы ӕрбахӕццӕ стӕм, уӕд иу стыр дуры раз бауромын кодта. УӕДы онг йӕ дзыхӕй дӕр не сдзырдта. «Ӕмбӕлттӕ, — зӕгъы, — чысыл мын бахатыр кӕнут. Ацы гӕрзтӕ мӕпӕн, ӕвӕццӕгӕп, хайыры гӕрзтӕ не сты. Абоны бои ма чысылтыл фервӕзтӕн ӕз туджджынӕй. Мӕ хуыздӕр ӕмбалы куы мардтоп». йӕхӕдӕг йӕ уӕхскӕй фслвӕста топп ӕмӕ йӕ дурыл лыстӕг цъӕл акодта. Дзырдтон ма йын — Науырз, йарӕби, иу боп лӕг гуыргӕ ракӕпы, ипнӕ бон — мӕлгӕ... Мара зӕгъай, байхъуса мӕм! — Сырд дӕр-ну куыд арӕх уыдис раздӕр, куыд! — дзырдтой, кӕрӕдзийы дзыхӕй исгӕйӕ, цуаноптӕ. — Бацу хъӕдрӕбынмӕ, уый йеттӕмӕ алы цъыхырыбын дӕр ӕмызмӕлд кодта сырдӕй. Б.ирӕ адӕм цуапӕй дардтой сӕхи. Ӕидгер куыст уӕвгӕ дӕр пицы кодтой. Ӕвӕдзи, иукъорд цуаноны рауадпс, уӕд-иу сӕ цуап уайтагъд ныууагътой, чи ласы уыйбӕрц сырдта? хьӕумӕ,'зӕгъгӕ. йӕ хорз сырды ыард-иу чи ныууагъта хъӕды, ахӕмтӕ нал уыдис, уал хорзы мӕ уӕд. Зыд-иу чи разынд, ӕрмӕст-иу сын уыдон кодтой кӕфты цагъд, 1:<г хъуыды кодтон ласып сӕ кӕй хъӕудзӕп, уый. Даргъ лулӕйыл уӕрӕх фӕлмӕп былтӕй фидар ӕрхӕцыд, афтӕмӕй зӕрдпагӕй хъуыста Сасбег. йӕхи ӕруагъта цопджыхъулыл. Кӕд аксдта ӕгас пыхасы дӕргъы иу-ӕртӕ тӕппы. Хисдӕр уыдис, ӕппӕты хисдӕр Сӕбег, ӕмӕ йӕм ӕппын пӕ кастис аив йӕ кӕсдӕртӕн исты хорз хабӕрттӕ нӕ ракӕнын фыдӕлты цардӕй. Ӕфсӕрм 24»	369 дзы бацыдис, ӕфсӕрм... Ноджы йӕм кӕсдӕртӕ дӕр бакастысты исты ӕнхъӕлӕджы. Уый ӕмбӕрста Сӕбег. Дзӕвгар сым-сымгӕнгӕ раласта дзыхӕй лулӕ Сӕбег, парахатӕй уыцы уӕзбынӕй ачъыртт ласта иуварс... Стӕй райдыдта уӕззауӕй ныхас кӕнын. Ӕрмӕст йӕ дзырды суагъд афтӕ уыд, ӕмӕ «С», стӕй «Ц»-йы багеты дзырдта «Ш», «3» ӕмӕ «Дз»-йы багеты та «Ж». — Нал мӕ уагътой хуышауы бар Шешлиншофтӕ, — ахӕм булкъоп шард Шалыгӕрдӕны ӕд ӕфшымӕртӕ: — «Нажӕв, ишкуыдӕм нӕ шуапы фӕхон». Ракодтон шӕ, уӕдӕ шы уыдаид. Елхъуыжаты рӕгътыл шӕ айуӕрштон, жӕгьын, ам уӕлӕмӕ шӕут, алы къужийы бынмӕ дӕр кӕшут. Гӕрах гӕнгӕйӕ, шабыр ут, тагъд ма кӕнут. Кӕд, жӕгъын, шырд уа, уӕд ам уыжӕниш. Мӕхӕдӕг фалдӕр байштон мӕхи. Иуваршопыл шуадтӕн... Ӕмӕ ражындышты шырдтӕ дӕр. Кӕшын ӕмӕ уӕртӕ иу штыр руваш шӕлынк-шӕлынк гӕнгӕ ӕруайы. Ишдугмӕ, жӕгъын, рувашыл шы шафон ме ’хшт, фӕлӕ йӕм нал фӕлӕууыдтӕн. Фехштои ӕмӕ йӕ — уӕдӕ шы уыдапд — мӕ шины ашагътон. Уалыпмӕ рахишӕрдыгӕй дыууӕ шӕгуыты шмудӕгау ӕрбакодтой мӕнырдӕм. Куы багӕрах лаштон, рахишфаршырдыгӕй чи лӕууыд, уый, уӕд нӕмыг амбӕлдиш шӕрыл. Шӕгуыт ӕвашт фештъӕлфыдиш, феждӕхтиш йе 'мбалырдӕм. Афтӕ рауад хъуыддаг, ӕмӕ шӕрӕй кӕм рахижинаг уыди нӕмыг, уый инпӕ шӕгуыты комкоммӕ фӕшиш... Ӕмӕ, уӕ балгьитӕг афтӕ, уыдон дӕр та мӕ шины ашафтон. Шхыштӕн уӕлдӕр. Фӕшӕуын шабыргай, ӕмӕ уӕлӕ дыууӕ бирӕгъы — шыл ӕмӕ нӕл, хъуыддаг дын нӕ жыдтон? — жноныккон шуапон куынӕ дӕн! Шыл бирӕгъы багӕрах кодтоп. Ӕрхаудиш, уӕдӕ шы уыдаид. Роны ӕруажгӕйыл ӕй абаштон иннӕрдыгӕй. Нӕл бирӕгъ шылӕй дард кӕдӕм ашыдаид. Мӕ нӕмыг та ма шы шӕфтаин. Мӕ фӕдыл шуанон куыжау уайы. Ӕрмӕшт мӕ шӕ тӕф тыхшын кӕнын байдыдта. Ӕддӕдӕр ӕй ашырдтон пӕл бирӕгъы — иуы тӕф мын, жӕгъын, ӕгъгъӕд иӕу, ды та ма мӕ шы тыхшын кӕныш — ӕнӕрай дӕ шчындӕуыдиш. Дарддӕр кӕшын ӕмӕ... дишшаг! Штыр нӕл хуы дард фӕшӕуы, рашкъӕры йӕхи ӕмӕ та аршы штъӕпп лашы. Дыууӕйӕн дӕр шӕ пырх кӕлы шӕ алы шишбынӕй. Бӕлвырд уыдиш, уышы хӕшынӕй дыууӕ дӕр штыр фӕллад кӕй бакодтой. Куыддӕр уӕжжау хъеллау байдыдтой. Мӕнӕ дишшаг, жӕгъгӕ, шӕм шаш фӕкаштӕн арш ӕмӕ хуымӕ. Арш — жӕбӕх хъомыл. Хуы — иу-фонжажжыд уыдаид. Нӕрдӕй тъӕпп хаудышты дыууӕ дӕр. Хуыйӕн йӕ нард рашт шыппар къухы уыдиш. Шы ма мын шӕ хъуыд фӕмард кӕнын! Ӕршагътон та уыдон дӕр роны. Ныр хуы чердыгӕй уыдиш, уышырдӕм уӕж ӕгӕр байдыдта, ӕмӕ ракаштӕн ӕж дӕр... Уӕдӕ, ме 'мбӕлтты уыпӕр куыникуышӕй хъуышы, жӕгъгӕ, бажылдтӕн уыдонырдӕм. Амӕттагджынӕй мӕ куы ауыдта хиштӕр ӕфшымӕр Шешлиншовтӕй, уӕд мӕм ӕрыжгъордта ӕмӕ мын мӕ бӕржӕй хойы — маладеш, Нажӕф, жӕгъы, маладеш!.. КУСАГ ЧЫНДЗЫТӔ 1915 аз куы ралӕууыди, уӕд дыууадӕс азы мӕй хъаджджын рацыдн Гӕхайыл. Скъоламӕ рагӕй цӕуы. Ахуыр кӕны афтӕ дзӕбӕх, ӕмӕ дзы ахуыргӕнджытӕ алкӕмӕн дӕр ӕппӕлыиц. Уарзгӕ дӕр ӕй тынг кӕнынц. Раст йӕ уындӕй сӕ зӕрдӕ рухс кӕны. Гӕхайӕп уыд мадырвадӕлтӕ — ӕртӕ ӕфсымӕры, фӕлӕ уыдоны хӕдзары никуыма уыди; ӕмӕ йӕм уый тыххӕй иухатт Нана афтӕ хӕцыди: — Ныр ды лӕг хуыйныс ӕмӕ дӕ мадырвадӕлтӕм никуы уыдтӕ. Цымӕ куыдтӕ сты, мӕ зӕрдӕ сӕм ӕхсайы! Гӕха ницы сдзырдта, фӕлӕ йӕ мады бирӕ уарзта, ӕмӕ йӕм уыцы ныхӕсты фӕстӕ куыддӕр тӕригъӕд фӕкасти Нана. Искӕмӕ зӕрдӕхсайгӕйӕ куыд зын вӕййы, уый Гӕха йӕхӕдӕг дӕр ӕмбӕрста. Афӕдзраздӕр Напа рыпчыпӕй къуырийы бӕрц рынчындоны куы уыди, уӕд ӕм Гӕхайы зӕрдӕ ӕхсайдта, цы хуызӕн у ӕмӕ кӕд ӕрцӕудзӕн, тагъддӕр куы 'рцӕуид, зӕгъгӕ... Ӕмӕ уый тынг зын уыд Гӕхайӕн. Хӕрын дӕр ӕм дзӕбӕх нал цыд. Хойраг хаттӕй-хатт ныхъхъуырдтытӕ кодта ӕнӕууылдӕй. Райста Гӕха йӕ къухы лӕдзӕг ӕмӕ рараст... Гоцонатӕ цардысты ӕндӕр хъӕуы, иу-аст километры бӕрц ӕддӕдӕр. Тынг хъӕлдзӕгӕй баййӕфта Гӕха йӕ мадырвадӕлты—Гоцонаты. Тӕккӕ ӕпдӕрӕбон ӕрхастой чындз — сӕ кӕсдӕр ӕфсымӕрӕп у. Хисдӕр ӕфсымӕрты устыты иууылдӕр хуыдтой кусаг, ӕмӕ алчидӕр дзырдта, пог чындз дӕр нын кусаг куы разынид, зӕгъгӕ. Райсомӕй-иу раджы кӕртмӕ куы рауадис ног чындз, уӕд ын алчидӕр, цыма йӕ алы къахдзӕф баргӕ кодта, уыйау ӕм дардта цӕст — уӕдӕ йӕм цы аипп ссарон, цӕмӕй йӕ рафауон, йе дзы раппӕлон, зӕгъгӕ. Ӕцӕг фӕкастысты чыпдзытӕ кусаг Гӕхамӕ дӕр. Ӕмӕ куыннӕ? Бонсауизӕрмӕ сӕм куы кастаис, уӕд ӕнцой нӕ зыдтой: зилӕнтӕ кодтой агъуыстыты ӕмӕ кӕрты. Раст хӕлӕфгӕнӕгау архайдтой ӕртӕ чындзы дӕр... Нӕдӕр сӕ искӕй йӕ сывӕллон арӕвдауынмӕ, пӕдӕр чысыл йӕ фӕллад суадзынмӕ ӕвдӕлдис. Иухатт Сачинон тыргъыл, йӕ сывӕллон йӕ хъӕбысы, афтӕмӕй чысыл куы алӕууыди, уӕд ыл хисдӕр чындз Дыгъуызои сбуцтӕ кодта, сывӕллӕтты ма-иу фӕуадзут ӕмӕ истӕмӕты фӕкӕсут, зӕгъгӕ. Сывӕллон аззади кӕугӕ. Дыгъуызоны бустӕ Гӕхайы зӕрдӕмӕ нӕ фӕцыдысты... уӕлдайдӕр уый тыххӕй, ӕмӕ сывӕллӕттӕм зилыпмӕ кӕй пе 'вдӕлди чындзыты. Сывӕллӕттӕ тынг арӕх куыдтой, ӕмӕ сын тӕригъӕд кодта, стӕй-иу сӕ хъӕрӕй дӕр стыхсти Гӕха. Чындзытӕй уайтагъд айрох сты сӕ пыхӕстӕ, фӕлӕ Гӕхайы зӕрдӕйы ныббадтысты куыддӕр, ӕмӕ сӕ нал уыд ферох кӕнын йӕ бон. Кодта хъуыдытӕ... Кодта сагъӕс. Хаттӕй-хатт-иу йӕ хъуыдытӕ ӕмхӕццӕтӕ дӕр фесты. Афтӕ-иу рауад, ӕмӕ нал сбӕрӕг, чындзыты ӕгъдауыл хъуыды кодта, сывӕллӕттыл, ӕви хӕдзары фос ӕмӕ мулкыл... Гоцопатӕм уыдис дыууӕ бӕхы, дыууӕ хъуджы, уыдонӕй иу — хуыскъ. Ӕртӕ уатмӕ дӕр бакӕстытӕ кодта. Кӕм дзы уыди сынтӕг, рагъӕн, айдӕн, чырын, тас ӕмӕ хъуывгъан, кӕм та уыдопыл бафтау дыккаг чырын, тъахтин. Дыгъуызоны уаты ма уыдис къамод. Хӕдзары федта Гӕха даргъ хъулджып бапдоп, йӕ разы рӕстӕмбис стъол къорд бандонимӕ. Фаллаг къуымы амад уыд плитаджын пец, уымӕн йӕ фарсмӕ иоджы кусартгӕнӕи бандопыл ӕвӕрд хӕрӕпдзаума: тӕбӕгътӕ, къустӕ ӕмӕ ӕндӕртӕ. Ноджы сыгъдӕгдӕр уыд сӕ уӕрӕх кӕрт дзаумайӕ дӕр ӕмӕ марзты ӕгъдауӕй дӕр. Алӕбон дӕр дзы уыдта Гӕха цъылын, уисой, зӕрондгомау тас ӕмӕ хъуывгъан, стӕй кӕрты астӕу цъайы раз ведра, йӕ уӕлӕ бӕндӕн баст. Уыдн ма дзы доздарӕн тӕгӕпа дӕр. Уӕдӕ утӕппӕт змӕлдӕй цытӕ бантысы ацы сылгоймӕгтӕн, уый куыпӕ базопон, зӕгъгӕ, иурайсом раджы рараст Гӕха ӕмӕ ӕрбадтис агъуысты дӕлбазыр. Кӕсы. Дыгъуызон рацыд ӕмӕ хӕдзармӕ бараст. Сачинон йӕ фӕдыл рауад, дон фелвӕста цъайӕ ӕмӕ йӕ бадавта Дыгъуызоны фӕдыл хӕдзармӕ. Кӕсдӕр чындз рауад тыргътӕм, рамарзта цъылынӕй, расӕрфтытӕ сӕ кодта, стӕй райдыдта стыр кӕрт уисойӕ мӕрзын. Сачннон радыгъта хъуг ӕмӕ стуртӕ фӕкодта кӕрты дуарӕнӕдде. Ӕрбаздӕхт фӕстӕмӕ, тыргъы цы тас уыдис, ууыл хъуывгъанӕй дон ӕркалдта, ранхъӕвзта йӕ ӕмӕ доп расӕххӕтт кодта рыг кӕртмӕ. Уымӕй фӕздӕгау рыг фӕцыди хӕрдмӕ. Тас фӕстӕмӕ куы бадавта, уӕд ӕй ӕндӕр ран авӕрдта. Уый фӕдыл хъуывгъанмӕ дӕр февнӕлдта, ӕмӕ йын цыма йӕ бынмӕ кастис, мацы дзы ӕрбынат кӕпӕд, зӕгъгӕ, уыйау ын ӕндӕр ран дӕрддзӕф абынат кодта. Кӕрт марзт фӕци. Кӕсдӕр чындз ӕрцагъта йӕ уисой ӕмӕ йӕ агъуысты къулмӕ ӕнцой ӕрӕвӕрдта. йӕхӕдӕг бауадис тыргътӕм, хуылыдз хӕцъил ӕруӕгътытӕ кодта къорд хатты иу цӕджындзыл, инпӕуыл... ӕмӕ хӕцъилы хурмӕ фӕйпӕгыл авӕрдта. Акӕстытӕ кодта пог чындз поджы йӕ алыварс, ауыдта тасы, бауади ӕмӕ йӕ ӕндӕр ран ӕрӕвӕрдта, стӕй йӕм хъуывгъаны дӕр ӕрбадавта ӕмӕ йын ӕй йӕ разы асагъта. Сачннон йӕ уатмӕ куы бауади Гӕхайы рӕзты, уӕд Гӕхайы хъустыл ауадис ахӕм ныхӕстӕ: — Ай дын ног чындз, гъе! Мӕ бӕсты хуыссӕнтӕ нӕ фелвӕста ӕгӕрыстӕмӕй. Сачинон иу къухӕй хъӕццулы кӕроныл фӕхӕцыд ӕмӕ йын йӕ кӕрон зӕххыл рахафта. Иннӕ къухӕй гобап расӕрфта, стӕй йыл хъӕццул адӕргъытӕ кодта. Рауади фӕстӕмӕ кӕртмӕ... Уыцы минутыл ӕваст иннӕрдыгӕй Гӕха айхъуыста Дыгъуызоны дзурын: — Уауу-ӕна, истӕмӕ ма-иу фӕкӕсут, истӕмӕ! Фӕстӕмӕ куы фӕкасти Гӕха, уӕд хӕдзары къӕсӕрыл ауыдта Дыгъуызоны. Йӕ хыссӕйӕдзаг къухы уый дардта ведра ӕмӕ ракастис ӕлхынцъӕрфыгӕй. Сачинои базгъордта, йӕ къухӕй йын ведра райста, цъайӕ дзы дон фелвӕста ӕмӕ йын ӕй йӕ фӕдыл хӕдзармӕ бадавта. Ног чындз дӕр айхъуыста ныхас, йӕхимӕ йӕ бамбӕрста ӕмӕ фенкъард. Кастис, дистӕгӕягӕ, Гӕха. Афтӕ йӕм кӕсып байдыдта, ӕмӕ дыма абоны онг сылгоймӕгты хӕдзары архайгӕ никуы федта. Бон-изӕрмӕ цӕрдӕг зилӕптӕ кодтой ӕртӕ сылгоймаджы: кӕрты ды уисой, хъуывгъан ӕмӕ тас уыдис, уыдон ссӕдз хаттӕй фылдӕр аивтой сӕ бынат. Уӕттӕм дӕр фӕйпӕ къорд хатты бацыдысты .ӕфснайынмӕ устытӕ. Фӕлӕ ныр дӕр ма Дыгъуызон ӕмӕ Сачиноиы уӕттӕй бырон ӕддӕмӕ калд нӕма ӕрцыд. Бафӕллад иуран бадынӕй Гӕха, хӕдзармӕ бараст ӕмӕ хъулджын бапдопыл ӕруагъта йӕхи. Кӕсы та ныр дӕр. Къӕйыл арауыпц дыууӕ кӕрдзыпы. Псцы къулы ӕнцой цӕлхытау сӕ тигътыл лӕууы ноджы ӕртӕ кӕрдзыны. Пецы арт ӕрмыпӕг. — Марадз, Сачинон, — дзуры Дыгъуызон, — сугтӕ ма мын асӕтт ӕмӕ ӕрбадав. Гӕныстон фӕуой, ӕнӕартӕй къӕйыл ныззадысты мӕ кӕрдзыптӕ. Кӕд ма мын сфыцдзысты... — Уауу-ӕна, — зӕгъы Сачиноп, — дыууӕ хъӕбысыдзаджы дын куы ’рбахастон! Куыд тагъд фесты сыгъд?! — Цу, ауай, цу1 Арт стыр уарзын ӕз. Цы сты дыууӕ хъӕбысы... Сачинон рауад ӕддӕмӕ. Гӕхамӕ диссаг фӕкаст, куыд ӕнӕпайда сыгъд бакодтой сугтӕ. Кӕд пец пӕ бӕззы, зӕгъгӕ, ӕркӕстытӕ кодта пецмӕ дӕр... Дзӕбӕх у пец, йӕ ӕхгӕнӕн — гом, дуар зыбыты гом, — афтӕмӕй дзы ставд зынг нал аззад. Фӕлӕ бынтои дис бакодта Гӕха ӕндӕр хъуыддагыл — ӕдӕппӕт хӕринагӕй цы арӕзта Дыгъуызон, уыдон уыдысты: фондз кӕрдзыны, карчы мард, картофтӕ ӕмӕ цӕхӕратӕ басӕн, ӕндӕр ницы. Афтӕмӕй хӕрӕн дзаумайӕ хӕдзары цы уыдис, уый ӕгасӕй дӕр хъуыддаджы ӕвӕрд ӕрцыд. Тӕбӕгътӕ иу-авд, ӕгтӕ ӕртӕ, кӕрдтӕй ӕмӕ уидгуытӕй фӕйнӕ цыппары... Ноджы ма ӕндӕр цыдӕртӕ. — Гъе, уыцы хӕринӕгтӕ Нана ӕрмӕст дыууӕ тӕбӕгъы, иу кард ӕмӕ иунӕг агимӕ сцӕттӕ кӕнид, — афтӕ сдзырдта йӕхинымӕр Гӕха. Изӕрырдӕм та Гӕха ног рацыди кӕртмӕ бакӕсынмӕ. Кӕрт уыдис тынг сыгъдӕг, ӕрмӕст хъомдонмӕ куы бакаст, уӕд дзы метры ӕрдӕг йӕ бӕзн, ахӕм фаджыс донимӕ ӕмызмӕстӕй федта... Ӕмӕ тынг тӕригъӕд фӕкодта Гӕха, ахӕм ран ӕхсӕвиуат чи ӕркӕны, уыцы стуртӕн. Къорд боны фӕстӕ фӕстӕмӕ рацӕйцыд Гӕха фистӕгӕй. Хъуыдытӕ кӕны: цымӕ сӕ куыст ӕнӕ четар куынӕ уаид, уӕд уыцы хӕдзары куыстытӕ иунӕг сылгоймаг нӕ ӕххӕст кӕнид, сӕ сывӕллӕттӕм дӕр куыд базилид, стӕй ма 2—3 сахаты йӕ фӕллад дӕр куыд суадзид, афтӕмӕй?! Фӕндагыл ыл фембӕлди цыппӕрдзӕлхыг уӕрдон. Уӕрдоны мидӕг бадтис ӕнахуыр лӕг ӕмӕ сӕвӕрын кодта Гӕхайы дӕр. Фӕндаггон йӕ ныхӕстӕй рабӕрӕг кодта, стыр ахуыргонд уӕвгӕйӕ, Мӕскуыйӕ Цъӕйы уынынмӕ кӕй ссыди. Фарста Гӕхайы дӕр, скъолайы кӕсы, нӕ, уыдон ӕппӕтӕй... Гӕха йӕм уӕд фӕкъӕйныхдӕр ӕмӕ йын радзырдта йӕ мадырвадӕлты хабӕрттӕ. Ахуыргонд лӕг зӕрдиагӕй байхъуыста Гӕхамӕ^ стӕй йын дзырдта: — Хорз лӕппу, зон, хойраггӕнӕгӕн йӕ хорзы нысан уый у, ӕмӕ хъуамӕ, исты архайгӕйӕ, къаддӕр дзаума ӕвӕра йӕ куысты, цӕмӕй йын сӕ уӕлдай хатт ма хъӕуа сыгъдӕг кӕнын... Зон дарддӕр, алы артагмӕ дӕр нс бӕлвырд бӕрцӕй тӕвд. Арт кӕнын афтӕ хъӕуы, ӕмӕ уыцы тӕвдӕй уӕлдай куыдницы ирвӕза уӕлдӕфмӕ. Уый та уӕд уыдзӕнис, ӕмӕ уӕлдай сабыр, фӕлӕ ӕмсыгъдӕй куы судза арт. Ӕвӕдза, пецы арт ссыгъд, пал ахуысдзӕн, зӕгъгӕ, уӕд ып йӕ дуар бахгӕнын хъӕуы, ӕрмӕст ма дзы чысыл уддзӕф куыд цӕуа. Афтӕ бахгӕнын хъӕуы йӕ уӕле ӕхгӕнӕн дӕр. На уый нӕй, уӕд тынг гуыр-гуырӕй ссудзы арт ӕмӕ артаджы тӕвд уайтагъддӕр федде фӕййы тохнайӕ. Агъуысты дзы ницыуал баззайы. — Нана, — дзырдта Гӕха, сӕхимӕ куы схӕццӕ, уӕд, — тынг ӕпӕниз ӕмӕ хъӕлдзӕг сты де 'фсымӕртӕ. Кӕсдӕрӕн мӕ ныццыдмӕ ус ӕрхастой. Фӕлӕ сӕм федтон иу диссаг: бон-сауизӕрмӕ зилӕнтӕ кӕпынц хӕдзары ӕртӕ кусаг чындзы. Ӕппын сӕ сӕ сӕр хъил кӕныны бон дӕр нӕй. Сӕ сывӕллӕттӕм дӕр сӕ не 'вдӕлы. Ӕрмӕст сӕм афойнадыл хойраг никуы бахордтон: не 'ххӕссынц сӕ куыстытыл. Куыст та сӕм уыйбӕрц ис, ӕмӕ, ӕвӕдза, иунӕг сылгоймаг ӕмбаргӕйӕ архайы, уӕд ын у фылдӕр-фылдӕр ӕхсӕз сахаты куыст, банымайӕм-ма!.. Ӕмӕ нымайын байдыдта Гӕха, цас рӕстӕг хъӕуы хуыссӕнтӕ сисынӕн, уат рамӕрзынӕн, кӕрт бафснайынӕн, хойраг скӕнынӕн ӕмӕ ӕндӕртӕп. Минутгай хыгъта уыдон иууыл Гӕха, фӕлӕ йын ӕхсӕз сахаты онг дӕр нӕ хӕццӕ кодтой... ЦӔР Уӕлдай райдзастӕй ӕвдыста йӕхи уыцы уалдзӕг. Дӕргъӕвсы ком, сивырау, хъӕздыг зындис халсар ӕмӕ алы хоры мыггагӕй. Ӕнхъӕлмӕ кӕсӕг уыдысты адӕм сӕ бӕрӕгбонмӕ. Ӕртӕ къуырийы раздӕр фӕттӕй бафарста Гуццы-фырт. Бацамыдта уӕрыкк бӕрӕг фосӕй. Уӕрыкк снывонд кодтой «дзуарӕн». Рахйбар ӕй кодтой. Бамбӕхстой йӕ. Стӕй, цӕмӕй йӕ сылгоймаг ма федтакд, уый тыххӕй йӕ райдыдтой хӕссын мидӕг хор ӕмӕ донӕй... Ӕрхӕццӕ Тыбау-уациллайы размӕ ӕнцойбон. Дзыллӕтӕ ӕнкъуысын райдыдтой алырдыгӕй. Алы комӕй, быдыры алы къуымтӕй цыдысты сӕхи фӕдзӕхсынмӕ дзыллӕтӕ. Алчи цӕрдӕг хаста йӕ кувинаг Гуццы-фырты размӕ фӕндагмӕ. Уӕд-иу райсынц кувинӕгтӕ, уӕрыкк Гуццы-фырт, нывонд ӕргӕвдӕг Б-хы фырт ӕмӕ се 'мбӕлттӕ, рахӕссынц семӕ ӕвгъил ӕмӕ бӕгӕныйы кӕхц. Афтӕмӕй-иу рацӕйраст кӕнынц уыдон аходӕнафон хохы сӕрмӕ нывонд ӕрхӕссынмӕ. — Уацилла, хор-хосӕн цы хуыздӕр уыдзӕнис; цард-амондӕн ды хуыздӕр уыдзӕнис; хорз фидауцӕн цы хуыздӕр уыдзӕнис; хорз бӕркадӕн цы хуыздӕр уыдзӕнис, ахӕм аз ӕй фӕкӕн, дӕ рын бахӕрон, Уацилла! — афтӕ адӕмы фӕдзӕхсы Гуццы-фырт, ӕмӕ уӕд араст вӕййынц уӕлхохмӕ... Афтӕ сын бацамыдта хӕххон цард йӕ зындзинӕдтимӕ. Уым нӕ уыди фысымгӕнӕг царды рухс, цӕргӕ дунейы мадзӕлтты кой. Хӕххон мӕргътӕ-иу ӕрмӕст бавдыстой уырдӕм сӕхи... Чизоны, уыдон сын дзырдтой, ӕппӕт бӕстӕтӕй кӕм цы хорзад федтой, уӕлдӕфы тӕхгӕйӕ, фӕлӕ амы адӕмимӕ нӕ уыдысты уыдон кӕрӕдзийы ӕвзаг ӕмбарӕг... Хӕххон азмӕлӕнты ӕнӕхайыр фадӕттӕ бырстой адӕмы ныфс, адӕмы цонджы хъару ӕмӕ сӕрызонд ӕхсар... Ӕмӕ сӕ бакодтой афтӕмӕй «дзуӕртты», «зӕдты», «дауджыты» ӕмӕ ӕндӕрты къухы. Бирӕ сӕдӕ азты фӕкодтой ӕмӕ кӕнынц ныр дӕр ма ацы адӕм Тыбау-уациллайы кувинаг. Цӕхх-кӕрдзын ӕнӕвгьау лӕвӕрдтой кӕрӕдзийӕн. Уымӕ гӕсгӕ зӕрдӕйӕ кодтой кӕрӕдзимӕ хӕстӕгдӕр... Фӕлӕ нозт ӕгӕр нӕ барста уыдонӕн дӕр. Дзуары тыххӕй ма бануаз— уый нӕ хатыр кодта «дзуар», Ӕмбисӕндтӕм гӕсгӕ сӕ дзуӕрттӕ дӕр уыдысты нуазаг. Ахӕм нозты замап фӕбыцӕу ис Пхалӕгаты Къомбох уӕлладжырон уазӕг Тӕхонты Мысырбиимӕ... ӕмӕ йын бацавта йӕ гуыбыны хъама... Амардис уазӕг, Тӕхонты Мысырби. Аластой Мысырбийы йӕ райгуырӕн Уӕлладжыры коммӕ, басхуыстой йӕ дзӕппазы цӕстмӕ мидӕмӕ ӕмӕ йыл бахгӕдтой къӕйын дуар. Дымгӕ, ӕхситтгӕнгӕ, хаста алырдӕм хабар: «Пхалӕгаты Къомбох нозты фӕдыл лӕг амардта». Бирӕ цыдӕртӕ ӕлгъыстӕй баййӕфта Тыбау-уацилла дӕр, йӕ бӕрӕгбоны заманы адӕмы фыдбылызӕй кӕй нӕ бахызта, нуазыныл та сӕ домгӕ кӕй кодта, уый тыххӕй. Бирӕ фыдӕбӕттӕ ӕвзарын байдыдта Пхалӕгаты Къомбох дӕр туджджынты ӕхсарӕй. Рацӕуӕн нал уыд ӕдасӕй куыстмӕ. Рацӕуӕп ын нал уыди туджджынӕн нӕдӕр искуыдӕр уазӕджы, нӕдӕр балцы. Мардӕи — Тӕхонты Мысырбийӕн — баззадис ӕфсымӕртӕ. Уыдопы ӕхсӕн иу уыди адӕмӕп ӕмбисонд, нӕдӕр ӕй урӕдтой хӕххон зымӕджы фӕндӕгтӕ, нӕдӕр ӕхсӕв, нӕдӕр фыдбон. Йӕ гӕрзарӕхстдзинады ноджы ӕмбисоиддӕр уыд. Иӕ бӕгъатыр цӕнгты ӕхсӕн ӕппындӕр змӕлгӕ нӕ кодта хъримаг. Уый уыдис Тӕхонты Мулдан. Дзуары найфатӕй фалдӕр, Тыбау-уациллайы хъӕдӕй уӕлдӕр систа йӕхи Пхалӕгаты Къомбох, самадта уым мӕсыг ӕмӕ дзы бадтп цӕргӕсау, адӕмӕй иртӕстӕй... Уӕдӕ ма йӕ куыд фидардӕр саразон мӕ мӕсыг, зӕгъгӕ, хъуыдытӕ кодта Къомбох, фӕлӕ бонӕй-бопмӕ ӕнхъӕлмӕ кастис хӕстӕг мӕлӕтмӕ. Арӕх-иу ӕй бакодта фӕндгӕ дӕр, уӕд та тагъддӕр куы фӕуыдаид мард ӕмӕ йӕ зыптӕй куы фӕцух уыдаид... фтӕ нал зыдта иӕдӕр удӕпцой, нӕдӕр хуыссӕг Пхалӕгаты Късмбох. Зымӕджы тынджы-иу комы бадымдта дымгӕ, бахаста-иу йӕ разӕй миты фӕлгъӕртӕ, бакодта-иу комы хъизӕмаргӕпӕджы пиуд. Уый куыдта цардыл... Ӕмӕ йӕ байдыдта ӕмбарын Къомбох. Уыцы хъизӕмардзинад, уадыпдзӕй уасӕгау, ӕвдыста йӕхв Къомбохы бӕрзонд мӕсыгӕй йӕ алы сисбынтӕм. <'Уыцы дымгӕ кӕуы мӕныл, — загъта иухатт йӕхицӕн Къомбох, — кӕуы мӕ хъаруйыл, ӕнӕхайырӕй, ӕпӕхъуаджы чи фесӕфтис. Ӕмӕ иоджыдӕр кӕуы уый, мӕнау ма иннӕтӕй дӕр уӕларвмӕ мӕсгуытӕ чи арӕзта кӕрӕдзиимӕ изгарддзинады фӕдыл, уыдоны ӕнӕкӕроп фыдӕбоныл...» Бирӕгъау сонтӕй, рувасау хинӕй архайдта, амалтӕ арӕзта Тӕхопты Мулдан туджджынтӕн батых кӕнынӕн, амал та нӕ ардта ӕмӕ пал зыдта уый дӕр пӕдӕр ӕнцойад, нӕдӕр хуыссӕг... Нал баззадис ахӕм фӕидаг, сӕдӕ хатты кӕуыл нӕ ахызти Тӕхонты Мулдап. Нал баззад Къомбохы алфамбылайы ахӕм дур, сӕдӕ хатты кӕй пӕ ныссӕрфта йӕ фӕдджитӕй. Нал баззадис Къомбохы мӕсыгӕп йӕ алыварс ахӕм пӕудзаст гӕппӕл, кӕй не слӕгъз кодта Тӕхоиты Мулдан, туджджынмӕ хъуызгӕйӕ. Слӕгъзис хъыримагӕн йӕ сампал. Скъахыртӕ ис йӕ хъӕд. Скьахта дамбаца йӕхицӕн бынат ронбастыл цӕхгӕрмӕ, — фӕрсджытӕй сины ӕхсӕп баныгъуылди дарӕсы. «Рагвӕззӕг сугмӕ уӕддӕр цӕудзӕн», — зӕгъы та ныр дӕр хинымӕры Мулдан, фӕзыны Къомбохы мӕсыгмӕ ӕмӕ ӕрбады дӕрддзӕф. Фӕхъахъхъӕдта бирӕ... Иухатт разындис бӕргӕ йӕ туджджын, сугмӕ рацӕугӕйӕ, фӕлӕ та йӕ йӕ уӕны кӕсӕгау, бамбӕрста Пхалӕгаты Къомбох ӕмӕ баирвӕзтис фӕстӕмӕ мӕсыгмӕ. Уӕд ног амал ӕрхъуыды кодта Мулдан туджджыны ӕддӕмӕ расайыпӕн. Уый ӕнахуыр дарӕс скодта йӕхиуыл, ӕрбахӕстӕг мӕсыгмӕ ӕмӕ дзырдта уӕлӕмӕ: — Пхалӕгаты Къомбох, дӕ хӕрзӕггурӕггаг мӕн: амарди дӕ туджджын Тӕхонты Мулдан! — Ӕндӕр хорз дыл ма 'рцӕуӕд,— загъта Къомбох. Иӕ суджы тӕскъ ӕрхаудта къухӕй. Сӕр къулыл ныххоста. — Хӕрзбын куы бадӕн, уӕдӕ, хӕрзбын!.. — Куыд у уый та?! Цӕмӕн зӕгъыс афтӕ? — дзырдта йӕм, дисгӕпгӕйӕ, Тӕхонты Мулдан. — Афтӕ уымӕн зӕгъын, ӕмӕ мӕ туджджынтӕм ис, уыдис Тӕхонты Мулдан, кӕцы баззадис знагӕн дӕр ӕмӕ хӕларӕн дӕр. Уый мӕ кӕпӕ акодтаид маргӕ, кӕпӕ бакодтаид мемӕ фидаугӕ. Ныр амардис уый, баззадысты иннӕтӕ. Марын уыдонӕн ӕз нӕ бакомдзынӕп, фидауцы тыххӕй та мып уыдон нӕ ратдзысты дзуапп. Ӕмӕ быпты-бын куы бадӕн!.. Ӕнкъардӕй, уӕнгуагьдӕй раздӕхтис Мулдан. Нал фӕкастис иу хатт дӕр фӕстӕмӕ, афтӕмӕй рахызтис Куырттаты ӕфцӕгыл. Исдугмӕ йӕ хъыримаг хаста йӕ къухы, уый дӕр мӕнӕ ӕнӕбары, куыдзӕй тӕрсгӕйӕ цъыфӕйдзаг лӕдзӕг дӕ къухы куы хӕссай, уыйау, стӕй йӕ бавӕрдта йе ’фцӕджы... Дыккаг райсом аходӕнафон Куырттаты ӕфцӕгыл хурварс лӕууыдысты кӕрӕдзийы раз дыууӕ адӕймаджы. Иу уыдис ифтонг гӕрзтӕй, касти сырддзастӕй. Иннӕ уыдис уӕгьдрон. Ӕрмӕст йӕ фарсмӕ чысыл ӕддӕдӕр зӕххыл ӕнӕаив ӕппӕрстӕй зындис гӕрзтӕ. Уым сӕмбӕлдысты иумӕ Тӕхонты Мулдап ӕмӕ Пхалӕгаты Къомбох. Уырдӕм расидтис Мулдап йӕ туджджын Къомбохмӕ, радта йын ӕууӕнк, радта йӕм, ронбӕгъд уӕвгӕйӕ, йӕ къух ӕмӕ дзырдта: — Мӕнӕн дзырдтой... Ӕз ӕнхъӕлдтон, ды фыр хъалӕй амардтай ме 'фсымӕры, никӕйы ницӕмӕ дардтай. Ныр федтон мӕхи цӕстӕй... Дӕумӕ хӕрзӕггурӕггаг фӕуынмӕ чи бацыдис, уый уыдтӕн мӕхӕдӕг. Ӕз федтон дӕ зындзинад ӕмӕ дын дӕттын ме 'ууӕнк. Цӕр, мӕ хур, Къомбох, ӕмӕ мын у ӕфсымӕр! Уӕдӕй фӕстӕмӕ хъӕлдзӕгӕй ӕмбӕлын райдыдтой Тӕхонты Мулдан ӕмӕ Пхалӕгаты Къомбох. Цыдысты иумӕ стӕрмӕ ӕмӕиу Хъобангомы Фыдуарӕн лӕгӕты кодтой кӕрӕдзийӕн уӕздандзинады уӕлдай хӕйттӕ. Цӕгат Ламардоны чъылдыммӕ, дзуары найфатӕй рӕбындӕр, Тыбау-уациллайы хъӕд кӕй хонынц, уымӕй уӕлдӕр, зыны Пхалӕгаты Къомбохӕн йӕ мӕсыг. Раст мӕскъӕн йӕ гакъон тигъыл, уӕйыгау, лӕууы абоны онг дӕр ма уыцы мӕсыг ӕмӕ ӕппӕт адӕмӕн’ незаманӕй нырмӕ ӕвдисӕн у, уыцы дыууӕ лӕджы сӕ фӕстагӕттӕн цы фидауц ныууагътой, ууыл. БӔСТЫРӔСУГЪД (Новеллӕ) Салыгӕрдӕнӕй Ӕрыдоны ӕхсӕн рацӕйцыдис дыууӕ барӕджы, хъал барджытӕ. Иу ныццӕфтӕ кодта йӕ бӕхы, ӕрхъазыд иннӕйы рӕзты ӕмӕ загъта: — Ам лӕппу ис, ам! Дыккаг йӕ мидбылты бахудт ӕмӕ адзырдта йӕ фӕдыл: — Ӕллӕх, ӕллӕх, диссаджы лӕппу дзы ис уым! Цӕвиттон мын бӕсты рӕсугъды раз ӕрхъазынмӕ бӕззыс. Хъусын дӕ хабар, дӕумӕ, дам, ӕнхъӕлмӕ кӕсы. Никӕмӕн комы ӕнӕ дӕу. Ха-ха-ха!.. Бӕх фӕурӕдта фыццаг, ӕмбалы фарсмӕ ӕрлӕууыд ӕмӕ къӕбут аныхта, ома, дӕ бонӕй уай. Фӕлӕ йӕм бынтон ӕгады бынаты баззайын зын кастис. Ныуулӕфыдис ӕмӕ дзуры: — Ӕмӕ дӕм цы диссаг кӕсы? Ӕниу мын куы комид, уӕд дзы цы кӕнын? Иу хуыскъастӕу!.. Мӕн нӕ хъӕуы ахӕм ус. — Мархо дын у, зӕгъынц. Ха-ха-ха! — худы та дыккаг. Афтӕ уыдис ӕцӕг. Бӕсты рӕсугъд равзӕрдис. Уымӕй хъуыстис ахӕм хабар: — Ӕз нӕ хъуыды кӕнын, — загъта, дам, уыцы чызг, — уӕздан, кӕвдӕсард, фӕрссаг. Ӕз зонын адӕймагӕн йӕ уды хъару, ӕмӕ мӕ фӕнды цардӕмбалӕн ӕрмӕст ахӕм ӕххӕст лӕппу бацагурын. Бирӕ ӕвзӕрст лӕппутӕ цыдис Бӕстырӕсугъдӕн йӕ къухыл рахӕцынмӕ. Афтӕ йын хуыдтой йӕ ном дӕр: «Бӕстырӕсугъд». Чи цыдис чызджы зӕрдӕмӕ, чи — мыггаджы зӕрдӕмӕ йӕ уӕздандзинадмӕ гӕсгӕ, фӕлӕ нӕ уыдис ахӕм адӕймаг, йӕ фӕнд тынг кӕй тыххӕй атардтаид Рӕсугъд, кӕнӕ мыггаджы ӕмӕ чызджы ӕвзӕрст кӕуыл баиу уыдаиккой. Уыдис ма койы мидӕг кӕсгон ӕлдары фырт, кӕцымӕ тынг бӕллаг уыдысты ӕгас маггаг дӕр, куы нын ракурид нӕ Рӕсугъды, раттиккам ын ӕй, зӕгъгӕ. Фӕлӕ уый нӕма зындис курӕг... Дардыл айхъуысти чызгӕи йӕхи сусӕг зонд дӕр. Ӕмӕ бирӕты зӕрдыл лӕууыдис йӕ коймӕ гӕсгӕ Уӕлладжыры комы ӕвзӕрст лӕппутӕй... * * * Уыдис уалдзӕджы тынг. Ног цъӕх дарӕсӕй сфӕлыстой сӕхи Иры быдыртӕ. Хур алы хъулон ӕрдардта кӕрдӕджыты, бӕлӕсты, хохы уӕлвӕзты, хъӕды. Ӕхситт ӕмӕ къуыззитт кодтой кӕрӕдзимӕ алы маргъ ӕмӕ быпдзыты мыггаг. Лепк кодтой алыхуызон гӕлӕбутӕ хъарм уӕлдӕфы. Ӕмӕ уыдис ахӕм хабар Бӕстырӕсугъдмӕ. Кӕрты ӕрхызтис йӕ хъал бӕхӕй уӕлладжырон уазӕг, усгур уазӕг, Канаты Афӕхъо. Ракастысты фысымтӕ. Бамбӕрстой уазӕджы хабар: кӕмӕй у, кӕцӕй ӕрцыдис, цӕмӕн ӕрцыдис... Ӕмӕ йыл нӕ уыдысты тыхст. Рарвыстой йӕм кӕсдӕр кусӕджы. Ӕрфистӕг ӕй кодта ӕмӕ йӕ бакодта уазӕгдонмӕ. Уый фӕстӕ йӕм фысымтӕ ӕрбауадысты «ӕгас цӕуай» зӕгъынмӕ тагъд-тагъд, мӕнӕ куыддӕр зынӕй хӕс фидинагау, ӕмӕ уайтагъд фӕстӕмӕ айстой сӕхи. Иӕ разы лӕууыдис ӕдзух ӕрмӕст кӕсдӕр ӕххуырст лӕппу. Бады уазӕгдоны уӕлладжырон усгур лӕппу, фыдконд, фыдцъылыс Канаты Афӕхъо ӕнкъардӕй... Даргъ, хиирхӕфсӕн ныхасы цӕмӕй бацыдаид ӕнахъом лӕппуимӕ, ахӕмӕй йӕм ницы уыдис. Бӕстырӕсугъдӕй йӕ истӕмӕйты бафарстаид, ӕмӕ уанцон нӕу — сывӕллонимӕ ахӕм ныхас пӕу аив. Ноджы зындӕр байдыдта хонын йӕ бынат, ӕндӕр уазӕг дзы куы сӕмбӕлдис, ӕд фондз фӕсдзӕуин барӕджы, уӕд. Дыккаг уазӕг уыди кӕсгон ӕлдары фырт, адӕмӕн ӕмбисонды бӕллиццаг усгур — Исламаты Рашид. — Гъеныр, гъе, — загътой фысымтӕ, — мӕнӕ ӕрбалӕууыдис нӕ кӕрты адӕймаг, кӕй хъуыддаг хъӕуы кӕнын ӕнӕ уӕлдай сныхасӕй. Кӕрт иууылдӕр сси ӕмызмӕлд. Цӕрдӕг рауай-бауай кодтой дыууӕрдӕм кӕсдӕриуӕггӕнджытӕ. Уазджытӕн хъуыдис стыр салам, ахӕм уӕздап ӕмсӕр уазӕгӕи поджы... Бахъыг кодтой фысымтӕ, уазӕгдоны кӕй бадтис Канаты Афӕхъо. Аккаг нӕ уыдис ӕлдары фырты уый размӕ бакӕнын, уый раз ӕрбадын кӕнын. Хъыг дӕр ын уыдаид. Ӕмӕ уӕд рафснайдтой ног уазӕгдонӕн ӕндӕр уат, ӕмӕ йӕ бакодтой уырдӕм. Алкӕй дӕр фӕндыдис уазӕджы фепын. Хуынчъытӕй йӕм кастысты сыхӕгты устытӕ дӕр ӕмӕ уыдысты хӕлӕггӕнӕг Бӕстырӕсугъдӕн йӕ амондмӕ. Уынд ӕмӕ конд, куыд ӕмбӕлы, афтӕ, — ӕлдары фырт... Стӕй куыднӕ! Уӕд бадтис иунӕгӕй йӕ уазӕгдоны Канаты Афӕхъо дӕр. Нӕ йӕм уыдис уымӕ ничердыгӕй кӕсӕг. Йӕ иунӕг ӕмбал кӕсдӕр лӕггадгӕнӕг дӕр рацыдис уымӕй ӕмӕ ног уазджытӕн кодта лӕггад. Ахӕм кадимӕ зын кастис фысымтӕм бадын Афӕхъомӕ, рацӕуын дӕр ӕй бафӕндыд, фӕлӕ куыд? Цы хуызы? Рацу кӕртмӕ тӕргайы хуызы?.. Бӕх, дзаума кӕм сты?.. Дзургӕ бачындӕуа, цӕйма, мӕ бӕх, мӕ гӕрзтӕ?.. Нӕй афтӕ гӕнӕн. Ӕнӕуи та байрох ис адӕмӕй Канаты Афӕхъо. Нал схъӕр кодтаид, чизоны, нӕ усгур йӕ хабар дӕр, фыпг куы федтаид, йӕ фӕстӕ ацӕуӕн кӕмӕп фӕуыдаид — ӕфсон, кӕннод тӕргайы хуызӕн цыдис хъуыддаг. Ардыгӕй райсоммӕ та уый ам кӕм бадтаид... Ӕмӕ ӕрымысыд Канаты Афӕхъо йӕ фӕндыр. Ахӕм ӕнцад ӕнӕхъыгдаргӕ рӕстӕг фӕндыр уымӕн уыдаид удфӕлӕууӕн хос. Фӕндырӕй та афтӕ арӕхсгӕ цагъта Афӕхъо, ӕмӕ-иу цӕгъдгӕцӕгъдын фынӕйау бацис... Уӕд сыстадис йӕ бадӕнӕй Афӕхъо. Уӕнгтӕ айвӕзта, уатӕн иииӕ къулы размӕ бацыдис, фӕстӕмӕ тезгъгӕпӕгау фездӕхтис... Ӕмӕ уӕлӕ къулыл, чъылдымырдыгӕй, ауыгъд фӕндыр. Цырдгомау бауадис Афӕхъо фӕндырмӕ, райста йӕ, абадтис, ӕмӕ алы ӕвзагӕй уасын райдыдта фӕндыр. Цагъдӕн ӕнгом ифтопг ӕмбал ӕрбалӕууыдис Афӕхъойӕн йӕхи хъӕлӕс. Ӕмӕ ӕмбисӕндтӕ ӕвдыста зард. Цыма-иу сӕдӕ алыгъуызон хъӕлӕсы баиу сты, адард сты, ӕрзылдысты-иу дӕрдтыл, къуымты, быдырты, хӕхтыл. Куы-иу адард сты хъӕлӕстӕ, уӕд-иу фӕсындӕгдӕр ис сӕ тых. Куы-иу разылдысты, уӕд та-иу тыхджындӕрӕйтыхджындӕр райдыдтой хъуысын. Бӕрӕг уыди, дымгӕ дӕр сӕ радав-бадав куыд кодта, куыд сӕ-иу фӕмынӕг кодта рӕстӕггай. Нал баззадис ӕгас сыхы ахӕм адӕймаг, — стырӕй, чысылӕй, нӕлгоймагӕй, сылгоймагӕй, — зард ӕмӕ цагъд фехъусгӕйӕ, уырдӕм чи пӕ ӕруадис хӕстӕг. Кӕм сусӕгӕй, кӕм ӕргомӕй хъуыстой се 'ппӕтдӕр уазӕгмӕ. Уӕд баззадис иунӕгӕй, уаты бадгӕйӕ, ӕлдары фырт Исламаты Рашид. Иӕ лӕггадгӕнджытӕ дӕр айстой сӕхи кӕрты ӕндӕр къуымтӕм ӕфсонмӕ-’фсонты, бахъуызыдысты хӕстӕг уазӕгдоны размӕ. Ӕмӕ хъуыстой уыдон дӕр... Ӕппыпфӕстаг нал фӕрӕзта ӕмбӕхстӕй фӕпдырдзӕгъдӕгмӕ хъусын Бӕстырӕсугъд ӕмӕ уый дӕр ӕргом рацыдис йӕ размӕ. Ничиуал ӕрхъуыды кодта, куыд рацыдис кӕсгон ӕлдары фырт ӕд лӕггадгӕнджытӕ ӕмӕ куыд арастис йӕ хӕдзармӕ. Рох аззадис фысымтӕй куыддӕр ӕмӕ никӕйуал зӕрдыл ӕрлӕууыдис. Федта, цӕсты зулӕй ракӕсгӕйӕ, Рӕсугъды Афӕхъо, Канаты Афӕхъо. Ӕдде бакӕсгӕйӕ нӕ равдыста ницы уӕлдай хуыз, кӕнӕ уӕлдай ӕгъдау. Фӕлӕ ӕндӕр фӕивта ныр фӕндыры ӕвзаг. Сындӕгдӕр, уынгӕгдӕр хъӕлӕстӕ фӕбӕрӕг сты ӕваст. Хъырнын фӕлӕмӕгъдӕр ис. 381. Лыстӕггай, зӕрдиагдӕрӕй ныхъхъусын кодта фӕндыр Бӕсты рӕсугъды. Цӕстытӕ фӕтар сты. Сӕры фӕрстӕ, уадултӕ ссыгьдысты куыддӕр. Буарыл цыма дымгӕ хуынчъытӕгӕнгӕ абалц кодта, уыйау уыдис. Фынӕйау ацис рӕсугъд куыддӕр. Ӕмӕ, мӕнӕ диссаг! Удӕгас адӕймагау дзурын байдыдта фӕндыр Бӕстырӕсугъдмӕ. Бӕлвырд-бӕрӕгӕй дзы хъуыста чызг ахӕм ныхӕстӕ: «Цӕй ма, цӕй-ма, Бӕстырӕсугъд. Нӕ цӕрын мӕхӕдӕг, нӕ дардысты мӕ фыдӕлтӕ искӕй фӕллойӕ. Сӕрмагондӕй ӕз дӕн алцӕмӕй сыгъдӕг. Цӕй-ма, цӕй-ма, ӕз дӕумӕ дзыназын. Райста дӕ мӕ зӕрдӕ, сныв дӕ кодтон ӕз. Уарзоны уындӕй мын бафсад мӕ зӕрдӕ. Хъару ӕмӕ уарзынӕй куы дӕн ӕз бӕгъатыр. Мӕ разы дӕ куы уынон, дуне ӕгасӕй куы ныйих уа, гъеуӕд дӕр уым махӕн нӕ уыдзӕнис зын. Цыргь дасы мӕ цӕвӕг. Фӕлдахы мӕ фӕрӕт. Нӕ риссы къӕйдуртыл мӕ къах. Акӕс-ма быдыртӕм: куыд цин кӕнынц мӕргътӕ. Рӕвдауы уӕгъд уӕлдӕф зӕрдӕйы. Уым хъазы нӕ хур дӕр, ӕрттивы нӕ хӕхтыл. Уый байдзаг нын .кӕны хъаруйӕ нӕ уӕнг. Цӕй-ма, цӕй-ма... цардӕмбалӕн дӕ куы агурын. Фӕтасӕд дӕ зӕрдӕ. Айс ӕмӕ мын бахъахъхъӕн мӕ ӕууӕнк, мӕ цард ӕмӕ зӕрдӕйы ӕнцойад». Ӕррайау уыдис уӕд Бӕстырӕсугъд. Ӕмӕ барвыста уазӕгмӕ — уӕлладжырон Канаты Афӕхъомӕ ■фӕндондзинады ныхас. ХӔДЗАР ФЕХӔЛД Фыд заман скодта Дыгуры уӕздӕттыл. Рагӕй-ӕрӕгмӕ цы цӕстӕй кастысты «сау» адӕммӕ, уый фыдбылызӕй ӕртыхст сӕ бӕрзӕйыл. Уӕлдай дӕрзӕг скодтой адӕмы зӕрдӕ, 1919 аз хъазахъхъы руаджы цы фыдмитӕ фӕкодтой Бадилатӕ, уыдонӕй. Не ’мбэерстой, се ’хсар ӕмӕ ныфс кӕй фӕкъул сты, ӕмӕ сӕ рӕхджы сӕ бӕрзонд бадӕнӕй рахизын кӕй бахъӕудзӕн. Бадилатӕ ӕмӕ се ’мбуар лӕуджытӕ сарӕзтой сӕхицӕй революцийы фарс адӕмты ӕфхӕрӕг ӕфсад. Нал урӕдта адӕмӕн сӕ мӕт... Знаг та уыдис тыхджын. Ӕвхӕрд адӕмӕй уал чи айста йӕхи хъӕды, хӕхты фидӕрттӕм, чи ныссабыр хъӕуты мидӕг ӕнӕуынон ран. Ӕмӕ ӕрцыдис сӕ заман... Стымбыл кодта Сырх Ӕфсад йӕ разӕй зпӕгты ӕмӕ схӕццӕ нӕ бӕстӕмӕ дӕр. Айвӕзтой та ног се уӕнгтӕ не ’фхагрд дзыллӕтӕ дӕр: байдыдтой уыдон дӕр лӕбурып, ӕмӕ сӕ иргъӕвӕг нал фӕрӕзта иргьӕвын... Сӕ цӕстытыл хъазыдысты Ватбольский — инӕлары заман сылты ӕфхӕрд ӕмӕ сывӕллӕтты хъизӕмар... ӕртӕ боны сауизӕрмӕ... уазал быдыры... Ӕмӕ райдыдтой «уӕздӕттӕ» фыдбоны катай. Цалхбадт сыл ӕркодта фыдбылыз. Нал уыди гӕнӕн ӕнӕ искуыдӕм фӕлидзгӕ... * * * Ӕнахъом ма уыдис Хамбечер... ӕнӕмбаргӕ саби. Райсомӕй. сауизӕрмӕ хъазыдис кӕрты, худтис. Уыдис цӕрдӕг сывӕллон. — Сӕрзелӕггин миутӕ ма кӕнӕ, — дзырдта зӕронд Сланбег,. йӕ фыд, — ду, «сау» адӕни тогӕй нӕ равзурдтӕ! Ду ездоп тогӕй равзӕрдтӕ. Ездон дӕ ду... Гормойнаг, гормойна... Ӕмӕ-иу афтӕ ныхӕстӕгӕнгӕйӕ, роцъо фӕуӕлдӕр кодта, стӕйиу сабыргай йӕ зачъейыл йӕ къух ӕруагъта ӕмӕ тарцӕсгомӕй афӕлгӕсыд фӕйнӕрдӕм... Йӕ мад Ханиффӕйы раз куы куыдта Хамбечер, Сланбег та йӕм кӕй хӕцыд, уый тыххӕй, уӕд ын Ха383д нпффӕ дӕр дзырдта: «О, гӕлӕха, ӕмӕ ездон дӕ, ездон! Есге ездон кпзгӕ отӕ кӕнуй! Ездоп нӕ ци хицау искодта, ой ардистӕн, отӕ кӕпуп хъӕбӕр ходуйнаг ӕй». Уӕздап сӕ кӕй хуыдтой ӕгас хӕдзарӕй дӕр, уый Хамбечер дӕр фехъуыста. Фехъуыста ноджы, се стӕг дӕр урс у, зӕгъгӕ. Фӕлӕ нӕ зыдта, цӕмӕп хонынц иннӕ адӕмты «сау». Уыдонӕн се стӕг дӕр сау цӕмӕн у, уымӕн та ӕппындӕр ницы зыдта. Уымӕ сегас дӕр ӕмхуызон кастысты. Ӕрмӕст адӕмӕй чи уыдис даргъдӕр, чи — цыбырдӕр, чи — ставд, чи — лыстӕг, мӕллӕг. Уыдис дзы урсцъар ӕмӕ сауцъар цӕсгӕмттӕ. Фӕлӕ иухатт куы бафарста йӕ фыды, цӕмӕн сты уыдон сау, зӕгъгӕ, уӕд ӕм тыиг мӕстыйӕ Сланбег сдзырдта: — Етӕ хутӕ нцӕ, хутӕ, сау хӕргутӕ, лӕдӕрис?! Ӕмӕ йӕ бафӕрсып нал уӕндыдис Хамбечер. Ӕрмӕст ныр Хъобанмӕ куы фӕцӕйлыгъдысты ӕгас бинонгӕй, — сау адӕм ныл сыстадысты, цы ма кӕнӕм, зӕгъгӕ, — уӕд Хамбечер дӕр мӕсты кодта сау адӕммӕ. — Ӕвӕццӕгӕн, тыяг ӕвзӕр сты «сау» адӕм, ӕндӕр нӕ цӕмӕн сурыпц, — афтӕ хъуыды кодта хинымӕры Хамбечер, ӕмӕ сӕ тынг тарстис уый дӕр. — Сланбег, ӕма нин нур еци сау мдӕн нӕ хӕдзарӕ дӕр байсдзӕнӕнцӕ? Хъобани ба ци хуӕрдзинан? Хуӕруйнаг ци одзӕнӕй? Нӕ хӕтдзӕ куы неци ласӕн... — фарста Хамбечер. — Ма тӕрсӕ, — загъта Сланбег, — ӕфсес хуӕй мӕллӕг саг хуӕздӕр ӕй. Фиййаджыдонӕй куы ахызтысты, уӕд та йӕ дзыхъхъынногӕй .бафарста Хамбечер: «Сланбег, ӕма нур адӕймаг мӕгур ку вӕййы, стонг, уӕд ӕ цӕсгом ку ссау вӕййуй. Ӕз федтон йеухатт йеу мӕгургори. Ӕх къохтӕ дӕр сау искъудтӕ, бӕгъӕмвадӕй... Уӕд отемӕй орс истӕг дӕр не ссау одзӕнӕй?» Ницы йын загъта дзуаппӕн Сланбег. Ӕрмӕст уымӕн йӕ цӕсгоммӕ куы фемдзаст Хамбечер, уӕд бамбӕрста, тынг мӕсты кӕй у ӕмӕ йын Хамбечеры ныхӕстӕ дӕр хъыг кӕй сты... $ * * Рӕсугъд, тынг рӕсугъд фӕкаст Хамбечермӕ Хъобаны бӕстӕ. Ӕмӕ куыднӕ: хохӕй-быдырмӕ халсарӕй, бӕласы мыггагӕй уым дынӕ зыны йӕ рӕсугъд хуызы! Донмӕ дзы дӕлиаумӕ кӕй хъуыдис ну пыццӕуын, Хъобанӕн ма суанг уый дӕр бауарзта Хамбечер. Уарзта, алырдыгӕй йӕм алыхуызон фӕсивӕд кӕй ӕфтыдис,— :барджытӕ, — уый дӕр. Ӕппӕтӕй тыхджындӕр йӕ зӕрдӕмӕ бацыдис ибоны сау бӕхджын лӕппу, пысылмонхъӕуккаг. Ӕпахъом нал у Хамбечер. Хъобангоммӕ куы ӕрбафтыд, уӕдӕй нырмӕ 6 азы аивгъуыдта. Цӕуы йыл 18 азы. Ӕмӕ уӕд цы диссаг у нскӕй дзӕбӕх лӕппуйы йӕ мыггагӕй бафӕрсын... .384 Ӕмӕ йӕ базыдта Хамбечер. Цӕлыккаты лӕппу уыдис уый. Цӕлыккаты лӕппуйӕн йӕ фысымы къорд хатты фӕрсгӕ дӕр бакодта: — Никуыуал ссӕудзӕн уыцы дзӕбӕх лӕппу? Раст-иу дон хӕссынмӕ куы ӕрбацӕйцыдис Хамбечер, уӕддӕр афтӕ хъуыды кодта: — Ныр уыцы сау бӕхджын мӕ разы куы фестид ӕмӕ дойны куы уаид тынг. Уӕд ын ӕз дон авӕрин. Иӕ бӕхы бӕрзӕй дӕр ын мӕ къухӕй асӕрфтытӕ кӕнин. Нӕхимӕ дӕр ӕй хонин... Цы дзӕбӕх у,— уды гага! Хъуыры ӕгънӕгӕн бахуыйынмӕ бӕззы раст... Ӕрмӕст Сланбег мӕстыгӕр кӕй уыдис, уымӕй-иу Хамбечеры зӕрдӕ фенкъард. Зӕрдыл лӕууыдысты Сланбеджы ныхӕстӕ сау адӕмы тыххӕй. Стӕй та-иу ӕваст ногӕй уыцы лӕппу зӕрдыл ӕрбалӕууыд. Цӕсгом иу фӕрухс. Иудзырдӕй, йӕ зӕрдӕйы мидӕг «сау» ӕмӕ «сау бӕхджын» лӕппу нӕ куымдтой фӕрсӕй-фӕрстӕм бынат ӕрцахсын. — Тӕхды, уӕдта исчи хъазт куы скӕнид, уӕд та кӕд ссӕуид уыцы лӕппу, — афтӕ-иу арӕх дзырдта ӕмбӕхстӕй Хамбечер. Ӕмӕ сӕххӕст йӕ фӕндон. Джеоргуыбамӕ ма уыди дыууӕ къуырийы, афтӕ уыди стыр хъазт Хъобаны... Райдзаст бон хъӕлдзӕг фӕсивӕд ӕвзаргӕ бӕхтыл уыдысты чыпдзхӕссӕг. Уый Тёкъаты Слапбег ӕрвыста йӕ чызг Хамбечыры Цӕлыккаты мыггагмӕ моймӕ. Зард, кафт, гӕрах — уыдон дзы уыдысты бирӕйӕ. Раст афтӕ уыд адӕмы ӕгьдау, ӕмӕ цыма сегас дӕр цӕрынӕй-хӕрынӕй хъыгдзинад никуы федтой... Йе та бынтондӕр ӕнкъардӕй стыхстысты ӕмӕ абоны циндзинадӕй «мӕгуыры хай» бахӕрынмӕ хъавыдысты. (Ома иу бон ӕххормаг, аннӕ бон — фыдхӕрд.) Ӕвӕдза чызгыл дзургӕ дӕр бирӕ фӕкодтой Пысылмонхъӕу. Фӕлӕ бирӕ цыдтытӕн ком нӕ лӕвӕрдтой каистӕ. Ӕмӕ ӕгайтма ныр срӕвдз ис хъуыддаг. Хур дзӕвгар куы акъул дыккаг бон, уӕд чындз дӕр цӕттӕ уыд араст кӕпынмӕ. Кӕрты астӕу фаэтоны мидӕг бадтис Хамбечер. Чындзхӕсджытӕ ифтонг бабадтысты бӕхтыл. Салам радтой бӕгӕныйы куыссийӕ фӕстаг хатт, ӕмӕ базмӕлыдысты ацӕуынӕввонг бӕхтӕ. Уӕд ӕваст райхъуыст кӕрты къуымӕй ӕрдиаг. Уый, йӕ уӕрджытӕ хойгӕ, кӕрты къуымты рауай-бауай кодта Текъаты Сланбег ӕмӕ хъӕр кодта: — Мӕ хӕдзарӕ куы фехӕлдӕй! Текъаты Сланбеги кизгӕ Цӕликкати муккагмӕ лӕгмӕ фӕцӕуй... Мӕ хӕдзарӕ куд фехалдӕй! Куд бабун дӕн! йӕ ус Хапиффӕ дӕр рауад йӕ размӕ ӕмӕ райдыдта кӕуын. Уазджытӕ исдугма? фӕкъуырмайау сты. Стӕй базмӕлын кодтой сӕ бӕхтӕ. 25* ТАУЫЧЕ (Бакуйаг ӕмбисондмӕ гӕсгӕ) Каспийы депджызы былыл ӕпкъардӕй лӕууы цъӕх дурӕй амад бӕрзонд мӕсыг. Дардӕй лӕбурӕгау ӕрбазгъорынц фӕйлауӕнтӕ ӕмӕ, уыцы мӕстджынӕй, сӕхи сцӕвынц мӕсыджы фарсыл. Цъӕх хъуына сӕфтыдтой йӕ къултӕ. Хъаст кӕнынц ӕдзух денджызы ӕнӕнцой уылӕнтӕ кӕмӕйдӕр, цӕмӕйдӕр, лӕгъстӕ кӕнынц тӕригъӕддаг кӕуынӕй. Цӕуы азгай а фон. Бирӕ цыдӕртӕ бавзӕрстӕуыд фӕйлауӕнты цӕсты раз!.. Бирӕ ӕнахуыр цыдӕртӕ ӕмӕ диссӕгтӕ федтой уыдон. Цыдысты, кӕрӕдзи ивгӕ, дард бӕстӕтӕй ацы уӕрӕх быдыртӕм хъазуат дзыллӕтӕ. Тыхджындӕртӕ ссӕстой ӕнӕбонты. Кодтой сӕ сӕ къахы бын ӕд исбон, ӕд культурӕ, ӕд фӕллӕйттӕ. Фыццаг йӕ тынгыл кӕм лӕууыдис цард, уыцы бӕстӕтӕ цыдысты ӕдзӕрӕгмӕ. Нал дзы задис дур дурыл... Рӕхыстӕй бӕстытӕй, фӕрсӕй-фарс ӕхгӕдӕй, цыдысты хасты фӕуӕвгӕ цагъартӕ. Ӕмӕ ехсыты бын, цӕвӕн лӕдзӕджы бын сысыдис уыдонӕп сӕ туг. Бирӕ фехъуыстой ахӕмтӕн сӕ катай, сӕ зынтӕ, сӕ тӕригъӕддаг лӕгьстӕ Каспийы фӕйлауӕнтӕ, йӕ алфӕмбылайы быдыртӕ. Уыдис-иу дзы хаттӕй-хатт хъӕлдзӕг замантӕ дӕр. Быдыртыиу ӕхсӕвыгон хъӕлдзӕг фыййӕуттӕ сыскъӕрдтой ӕртытӕ, зарыдысты сӕ уӕлхъус, бӕхты рӕгъӕуттӕ та чъыллиппытӕй хъазыдысты сӕ алыварс, дзаджджын холлагӕй ӕфсӕст уӕвгӕйӕ. Уыдон не ‘мбӕрстой денджызӕн йӕ уылӕнты ӕвзаг. Сырдтой кӕрӕдзи фӕйлауӕнтӕ, зӕвӕтдзагъд кодтой кӕрӕдзийы. Бирӕ хъуыдытӕ, бирӕ ӕмбисӕндтӕ уыдис ӕмбӕхст сӕ хуылфы арф. Фӕлӕ лыстӕг байхъусгӕйӕ бӕрӕг уыди, хъуына чи сӕфтыдта, уыцы мӕсыгӕн йӕ къултыл сӕхи хойгӕйӕ, фӕйлауӕнтӕй кӕй дзырдтой кӕрӕдзийӕп мӕнӕ ахӕм ӕмбисонд: — Раджы, тынг раджы, зӕронддӕр цы адӕм ис, уыдон дӕр ӕй нал хъуыды кӕнынц, афтӕ раджы, ацы ран сырӕзтис иу сахар, йӕ алыварс цъӕх дурӕй кӕмӕн уыдис къултӕ амад. Сахары мидӕг царди зӕронд хан. Адӕймагӕй уыдис, хан цы вӕййы, уый. Ӕрмӕст йӕ цард, йӕ фӕсдзӕуинты цард, уыди хорз. Исбонӕй, царды амалтӕй иӕ уыдысты хъаджджын ӕмӕ уӕлдай загъд пӕ къахтой ӕндӕр дзыллӕтӕй... Сӕ къухы цы кусӕг адӕм уыди, уыдон дӕр ӕнӕзиапдӕр уыдысты хӕстон адӕмы фыдбылызтӕ. Фӕлӕ зӕронд ханӕн йӕхи амонд нӕ ахаста дард. Быцӕу ӕрцыдис ӕндӕр дзыллӕ — Сехсеваиимӕ зӕронд хапӕн. Мард фӕци Сехсеваны паддзах. Йӕ бинонты та йын рахастой уацары. Хасты фӕци сехсевайнаг паддзахӕн йӕ адӕмӕн арды рӕсугъд ӕвзонг чызг Тауыче дӕр. Нӕ уыд ӕмбал йӕ уынд, йӕ кондӕн. Поэттӕй дӕр ыл бирӕтӕ ӕрӕвӕрдтой сӕ цӕст ӕмӕ йӕ кодтой сӕ зарджыты, — сехсевайнаг рӕсугъдӕн йӕ къӕбӕлдзыг сӕр ӕмӕ цӕсгом сты, мӕнӕ тар мигъы фӕстӕйӕ ӕвзист мӕй йӕ цӕст куы радара, уыйау, зӕгъгӕ. Рӕсугъдӕн йӕ мидбылты бахудт саста адӕймаджы зӕрдӕ. Иӕ ныхас зилып кодта адӕймаджы сӕр. Дзырдтой, мадӕй райгуыргӕ уый рӕсугьддзинадмӕ ӕнӕ бабӕлгӕйӕ кӕй нӕ фӕуыдаид. Нӕ разындис ахӕм фидар адӕймаг, Тауычейы рӕсугъддзинад кӕй нӕ басастаид. Ай-гъай, рагӕй дардыл айхъуыстис уымӕн йӕ кой. Ӕрвыстой, цыдысты курӕг алы бӕстӕтӕй хъӕздыг лӕвӕрттимӕ, лӕгъстӕ кодтой, фӕлӕ дзӕгъӕлы. Фыд никӕмӕн лӕвӕрдта дзуапп. Нӕ уыдис уымӕн фырт, ӕмӕ Тауычейы сныв кодта паддзах ӕд ӕлдардзинад раттын йе 'фсымӕры лӕппуйӕн. Фӕлӕ нырма уый уыдис ӕнахъом, ӕмӕ йын кастис йе 'схъомылмӕ. Ӕндӕр царды хал бахӕринаг фӕцис Тауычейӕн. Зӕронд хан ахӕм бынат ӕркодта йӕ уацайрӕгтӕн, ӕмӕ сӕм бирӕ устытӕ куыд дардтаиккой сӕ цӕст. Хъыг кодтой хасты адӕм. Ӕпхъӕлмӕ кастысты, кӕд сӕ балхӕниккой фӕстӕмӕ сӕ райгуырӕн бӕсты адӕм. Тауычейӕп уый бакӕнын хаудис йӕ иунӕг хӕстӕг, фыды ӕфсымӕры лӕппумӕ, фӕлӕ уый нырма уыдис ӕнахъом. Бон-изӕрмӕ, ӕхсӕв-бонмӕ бадтысты уацары адӕм зӕронд ханы сылдоны. Сӕхи ирхӕфстой .фӕндырдзӕгъдынӕй, кафынӕй, зарыиӕй, кӕрӕдзийы аргъӕуттӕм хъуыстой. Бонтӕ цыдысты... Чи зоны, ивгъуыйгӕ дӕр акодтаиккой, ӕмӕ сӕмбӕлдаиккой сӕхи бӕстыл уацайрӕгтӕ. Фӕлӕ иухатт ӕрлӕууыдысты уыдон зӕронд ханы зӕрдыл. Афтӕ ма сабыр, сындӕг, халсарджын, бӕласджын райдзаст цӕхӕрадонмӕ балӕбуры тыхджын фыдӕнцой уад ӕмӕ ныууадзы йӕ фӕстӕ саст бӕлӕстӕ, саст дидинджытӕ, бафтауы сын сӕ рӕзгӕ цардыл фыдӕбон. Рӕсугъд Тауычейы кой бирӕ хатт фехъуыста зӕронд хан ӕмӕ' йӕ бафӕндыдис уый фенын. Сабыргай бацыдис уый уацайрӕгты дуармӕ, бакастис уырдӕм сусӕгӕй ӕмӕ ӕваст, йӕ зӕрдӕйыл фӕхӕцгӕйӕ, расхъиудта фӕстӕмӕ. Йӕ цӕсты раз кафыди Тауыче — ӕрдхӕрӕны рӕсугъд. Гӕлӕбуйау раскъӕр-баскъӕр кодта уый гауызтыл. Иӕ алы аив фӕзылд, цӕрдӕг уӕнгты арӕзт, цӕнгты аив здӕхтытӕ, йӕ цӕсгомы ӕрттивын— уыдысты ӕрмӕст сӕрзилӕн хос. Тӕнӕг дарӕс, мигъау, лӕсыдис йӕ фӕстӕ ӕмӕ, калмы къӕдзилау, кодта фӕйлаугӕ йӕ уӕлвӕд. Гом фӕрсӕгтӕй мидӕмӕ йӕ сӕрӕй дуӕрттӕ кодта уалдзыгон дымгӕ, сыгъдӕг хъарм уӕлдӕф. Дидинджыты ӕмӕ алы дыргъты тӕфӕй байдзаг ис агьуыст. Рӕсугъддзинадӕй нӕ уыди зӕронд ханы устыты ӕхсӕп ахӕм, ӕмӕ ӕвзопг Тауычемӕ хӕстӕг кӕй ӕрӕвӕрдӕуыдаид. Зӕронд хан нал бамбӕрста, куыд раздӕхтис фӕстӕмӕ, ӕрмӕст бамбӕрста хорз, уӕдӕй фӕстӕмӕ кӕй баиртӕстис зӕрдӕйы ӕнцойадӕй. Уӕдӕй фӕстӕмӕ арф ныххызтис зӕронд ханы зӕрдӕйы ӕвзонг Тауычейы диссаджы сурӕт ӕмӕ йӕ нал уагъта ӕнцой. Кӕдӕм-иу ацыднс, кӕм-иу ӕрӕнцадис,— йӕ разы, ӕгасау, ӕдзух лӕууыдис уыцы ныв ӕмӕ йын сбаста йӕ хъуыдытӕ. «Фӕлӕ куыд?! Сывӕллон?!» Зӕропд хапӕн иу разылдис йӕ сӕр. Аккаг кӕй нӕу йӕ зӕрдӕйы фӕндон, уый ӕмбӕрста хап, хаттис алы дӕслытыл ӕмӕ агуырдта хос йӕхицӕп... Ӕфхӕрдта хинымӕры йӕхи, фӕлӕ уӕддӕр уыцы рӕсугъд Тауыче, уый!.. Сӕр зылдис ӕдзухӕй. Зӕрдӕ нӕ ардта бынат: агуырдта, фӕлвӕрдта йӕхи фыдуаг мондаг фӕндонтыл... ӕмӕ уыцы фӕпдонтӕ йӕ хуылфы кодтой быцӕу йӕ цӕсгомпмӕ, зӕронды цӕсгомимӕ... Бирӕ, бирӕ фембӕхста зӕропд хан йӕ сусӕг зӕрдӕниз. Никуы райхъуыстис ныхас ханӕй. Ӕмӕ ӕгас адӕмӕй зонӕг ничи уыди ханы зӕрдӕйы хъӕрзын. Фӕлӕ уӕддӕр пӕ бафӕрӕзта йӕ сусӕгдзинад дарддӕр ахӕссын. Уый пыхъхъуыды кодта ӕнаккаг хъуыддаг. Иухатт, уӕлдай зӕрдӕ балхӕныны хуызы, уый уацайрӕгтӕн йӕхи фынгӕй барвыста уарзон хӕринаг — пырыпдз. Пырындзыл копд уыднс алы адджипӕгтӕ. Ӕрмӕст лӕггадгӕнӕгӕн бафӕдзӕхста уыцы хойрагӕй аходӕны заман куыд асида ӕндӕр уатмӕ Тауычемӕ, цӕмӕй дзы ма фӕхъӕстӕ уа... Изӕр куы ралӕууыдис, уӕд ӕгас галуантӕ байдзаг сты цагъарты хъӕр ӕмӕ кӕуынӕй. Хойрагӕй саходгӕйӕ хасты адӕм сегас дӕр фесты цагъды. Чысыл фӕстӕдӕр хойргхӕссӕг бааууоп кодта йӕхи. Зиапты кодтой «сусӕг» фыдбылызты, ног ӕнахуыр низы ӕмӕ поджы бирӕ цӕйдӕрты аххос. Стӕй сӕ райдыдтой бынтондӕр рох кӕнын. Нӕ рох кодтой уыцы зиантӕ ӕрмӕст зӕронд ханӕй. Ныр ӕй нал уыди хъахъхъӕнӕг. Тауыче уыдис йӕ къухы. Цы йын фӕнд кӕна, — йӕ бар йӕхи... Стыр ӕнафоны, лӕггадгӕнӕджы дарӕсы, къӕрныхау бахъуызыдис уый сылгоймӕгты галуанмӕ. Уым иннӕ сылгоймӕгтӕй хибар ран царди ныр рӕсугъд Тауыче. Зыр-зыр кодта зӕронд хан йӕ фыддзӕсгомӕй ӕфсӕрмыгӕнгӕйӕ. Афтӕмӕй уарзӕгой фӕлмӕн ныхӕстӕй бакъул кодта йӕхи ӕвзонг сывӕллон чызгмӕ. Сомыйӕ пал баззадис карздӕр, ныхасӕй нал баззадис фӕлмӕндӕр, хъӕрзынтӕй нӕ уыдаид арфдӕр, уыцы заман зӕронд хапӕй чи нӕ сирвӕзтис... Куырдта бар, цӕмӕй ӕруагътаид йӕ зӕронд сӕр чызджы уарзӕгой зӕрдӕйыл. Фӕлӕ, ӕнгезмӕлгӕ, къуымы лӕууыд ӕвзонг, ӕнӕрцӕф чызг Тауыче. Зӕрдӕ амардис. Цӕсгом уыди мӕрдон фӕлурс. Иӕ улӕфт ма хъуысти зына-нӕзыпа. Ног фӕрсӕгтӕй мидӕмӕ йӕ сӕрӕй дуӕрттӕ кодта уӕгъды уалдзыгон сыгъдӕг хъарм уӕлдӕф. Дидинджыты, стӕй алы халсарты ӕмӕ дыргъты адджын тӕфӕй байдзаг ис агъуыст. Фӕстӕдӕр дардӕй ӕрыхъуыстис кӕйдӕр зарӕг. Дардӕй лӕбурӕгау ӕфсӕрстой денджызы уылӕнтӕ ӕмӕ уыцы мӕстджыпӕй сӕхи цавтой мӕсыгӕн йӕ къултыл. Фӕстагмӕ ӕруагъта зӕронд хап ӕпахъом чызджы раз йӕ зонгуытӕ. Дарӕсы кӕронмӕ бахӕстӕг кодта йӕ былтӕ. Уӕд Тауыче тынг ӕфсӕрмы фӕцис зӕропды цӕсгомӕй, схӕцыдис, слӕууын ӕй кодта йӕ къахыл ӕмӕ ӕваст райдыдта хъаст кӕкыи хъарӕджы хъӕлӕсӕй йӕ цардӕй. Дзыпӕзта, куыдта уый, йӕ рӕсугъддзинад ын ӕнамовды хос кӕй фӕцис. Ӕнӕрцӕф чызг йӕхи, цӕф маргьау, хоста къултыл, ӕртыдта йӕ дарӕс, пыххоста йӕ риу, тыдта йӕ цӕсгом, йӕ сӕрыхъуын. Куырдта уый зӕронд ханӕй, куырд чызг кӕй у, ӕмӕ уазӕджы бафхӕрын кӕй пе ’мбӕлы фыдӕлты ӕгъдӕуттӕй, уымӕ гӕсгӕ йӕ куыд нӕ бафхӕра. Фӕлӕ зӕронд хан лӕууыд йӕ разы ӕмӕ йӕм кастис фӕлхӕст цӕстытӕй. Нӕ йӕм уыди аздӕхыны зӕрдӕ. Феххуысмӕ ӕнхъӕлмӕ кӕсӕп никӕмӕ уыди. Хнонтӕ фесӕфтысты. Чи йӕ ракуырдта, уый иырма ӕвзонг у. Тауыче та у иунӕг, кӕйдӕр бӕстӕйы ӕнӕ хион, ӕнӕ фӕхӕцӕгӕй. Куы бастадис лӕгъстӕ кӕнынӕй, куы бафӕлладис кӕуын, дзыназынӕй, уӕд ракуырдта ханӕй, куыд уал ӕй ныууадза, цалынмӕ йын скӕна денджызы был бӕрзонд мӕсыг, адӕмы цӕстӕй хызтӕй иунӕгӕй кӕм цӕра. Афтӕмӕй хъуамӕ ракура уый хатыр йӕхи зӕрдӕйӕ, йӕхи цӕсгомӕй, йӕ мойаджы кӕй сайын фӕнд кӕны, уый тыххӕй. Уый фӕндыдис, кӕд, миййаг, уӕдмӕ исчи бакӕнид йӕ кой,— балхӕнид ӕй ӕмӕ йӕ фӕцух кӕнид уынгӕг хасты цардӕй. Ӕмӕ бонтӕ цыдысты кӕрӕдзийы фӕдыл куыддӕр, ӕнӕхъуыдыйӕ. Спог ис, дзыхъхъынног, зӕронд хап. Иӕ фезмӕлд — рогдӕр, йӕ цӕстӕнгас — цӕрӕццагдӕр, раст цыма йӕ ас дӕр бӕрзонддӕр фӕцис. Цӕрдӕг хӕдзардзины зилӕнтӕ кодта уый ӕхсӕвӕй-бонӕй йӕ ног агъуыстыл. Сырӕзти Каспийы денджызы был бӕрзонд мӕсыг, цъӕх дурӕй конд. Иӕ къултӕ йын лӕбурӕгау кӕрӕдзийы фӕдыл цавтой фӕйлауӕптӕ... Бӕрзонддӕр ран, рӕсугъд уаты къуымы бадти Тауыче ӕмӕ зарыдис, йӕ цӕссыг калгӕ, дзынӕзта, куырдта, цӕмӕй йӕ исчи фервӕзын кодтаид йӕ уынгӕджы ранӕй, кӕд йӕ мард хи бӕсты уӕддӕр ӕрцӕуид. Фӕлӕ, мӕрдты бӕстӕйӕ уӕлдай Сехсеванӕй нӕ уыди хабар... Ӕмӕ ӕрцыдис ахӕм ӕхсӕв, Тауыче кӕд хъуамӕ ауӕй кодтаид йӕхи зӕронд ханӕн рӕвдауӕн митӕ ӕнӕ ныхӕстыл. Рӕстӕг ницӕмӕй фӕзынди зӕропд хаиыл. Нӕ йын аивта йӕ уынаффӕ, йӕ зӕрдӕ. Ингӕпау талынг уыдис ӕхсӕв. Сау мигътӕ бамбӕрзтой арв. Ӕнӕхъуаджы фыдӕнцой уыди Каспийы денджыз. Мӕсыджы къулыл цӕф цӕфы ӕййӕфта. Хъаст кодтой денджызы фӕйлауӕнтӕ. Ӕхсидт кодта дымгӕ, уынгӕгдзинады хъарӕггӕнӕгау. Ӕнкъардӕй зӕлдаг хуыссӕны бадти рӕсугъд Тауыче. Нӕ зындысты къултӕ ӕмӕ къӕхты бын зыиаргъ гауызтӕй. Цагъар сылгоймӕгтӕ ӕмбырд уыдысты йӕ алыварс ӕмӕ йын кодтой кӕсдӕриуӕг, алы зӕрдӕлхӕнӕн ми. Алы дзӕбӕх тӕвагӕй дзаг уыди агъуыст. Тауычейӕп йӕ раз дзаг уыди алы адджинагӕй. Ӕнкъард уыди Тауыче... Зӕрдӕсастӕй ӕцӕгӕлонау бадтис уый иннӕ сылгоймӕгты ӕхсӕн. Ӕдзух йӕ цӕстытыл уади зӕронд, хӕйрӕджы хуызӕн ныв... Ӕмӕ стъӕлфыдис йӕ зӕрдӕ. Уый зӕрдӕ нӕ хъӕлдзӕг кодтой нӕдӕр цагъарты аргьӕуттӕ, иӕдӕр зард, нӕдӕр кафт. Йӕ былтӕ уыдысты митау фӕлурс. Къухы ӕпгуылдзтӕ зырзыргӕнгӕ акъах-акъах кодтой къабайы хуыдрӕбынтӕ. Уӕрӕх байтом сты дыууӕ сау цӕсты... Уыдон ӕвдисӕн лӕууыдысты ӕнӕкӕрон уынгӕг сагъӕстыл ӕмӕ уадултыл уырдыгмӕ кӕрӕдзийы фӕдыл ӕрвыстой иугай-дыгай цӕссыджы гагатӕ. Ба’нафон... Фӕсахсӕвӕртӕй у фӕстӕдӕр. Цагъартӕй иу нӕуӕндонӕй ӕрхаудта Тауычейы раз ӕмӕ йӕ афарста: — Уарзон ӕхсин, хи ӕруадзын афон нӕма у? — Афон?! Афон у, афон, — сдзырдта Тауыче, йӕ ӕнкъард хъуыдытӕй фестъӕлфгӕйӕ. Акуывтой йын уӕд радыгай ӕмӕ цадӕггай рараст сты цагъартӕ. Уӕд бынтон ингӕнау кӕсын райдыдта уат Тауычемӕ. Сӕры тугдадзинтӕй гуыпп-гуыпп цыдис. Дардӕй лӕбурӕгау згъордтой денджызы фӕйлауӕнтӕ ӕмӕ фыдызнагау сӕхи цавтой мӕсыгӕн йӕ дур къултыл. Зӕронд хан рагӕй ӕнхъӕлмӕ касти дуармӕ. Ныр ӕваст фӕзындис уый чызджы раз ӕмӕ, цингӕнгӕ, бадаргъ кодта уымӕ йӕ къухтӕ. Мӕрдон фӕлурс ацис Тауычейы цӕсгом, ӕмӕ тӕригъӕддаг хъӕлӕсӕй дзырдта уый зӕронд ханмӕ: — Уӕ, фӕтӕригъӕд мын кфн! Ма мын айс мӕ цард! Ӕз куырд чызг дӕн. Ӕз ӕндӕры уарзын. Ды та зӕронд дӕ... Тӕрсгӕ дӕ кӕнын дӕуӕй! Афтӕ ныхӕстӕ кӕнгӕйӕ, ӕрлӕууыдис йӕ зонгуытыл. Фӕлӕ зӕропд хан йӕхи ласта хӕстӕгӕй-хӕстӕгдӕр. Уый ферох кодта ӕгьдау, цӕсгом, ӕмӕ, зӕрдӕмӕдзӕугӕ цы вӕййы адӕймагмӕ, уыдон ӕппӕтӕй дӕр. Уагд фӕстаг хатт фӕхъӕр кодта мӕгуыр Тауыче, амбӕрста йӕ цӕсгом къухӕй, рудзынгыл алӕууыд, фесхуыста хи ӕмӕ агӕпп кодта ӕнӕпцой денджызмӕ... Дзӕвгар фӕстӕдӕр сау мигъты аууонӕй куы разындис мӕй, уӕд фӕйлауӕнты сӕр сзындис ӕнӕрцӕф чызджы ӕвзопг буар. Ӕрхуыйау ӕрттывта уый мӕйы рухсмӕ. Бирӕ фӕцагуырдтой зӕронд ханы... Ссардтой йӕ фӕстагмӕ афтид мӕсыгӕн йӕ хуылфы, фӕлӕ уый нал уыдис адӕймаджы хуызӕн: уый фӕиртӕстис йӕ зондӕй. Каспийы денджызы былмӕ хӕстӕг лӕууы абон дӕр ма ӕнкъард бӕрзонд мӕсыг, цъӕх дурӕй амад мӕсыг. Дардӕй лӕбурӕгау ӕрбазгъорынц фӕйлауӕнтӕ ӕмӕ, уыцы мӕстджынӕй, сӕхи ныццӕвынмӕ фӕхъавынц мӕсыджы къулыл. Фӕлӕ нал ӕрбаххӕссынц уымӕ. Се ’хсӕн ӕвӕрд ис уынг ӕмӕ даргъ нарӕг цӕхӕрадон. Бакуйы сахарӕн денджызы ’рдыгӕй кӕрон. Хуылыдзӕй цъӕх хъуына нал сты мӕсыгӕн йӕ къултӕ. Хъаст кӕнынц уӕддӕр ӕдзух денджызы фӕйлауӕнтӕ кӕмӕйдӕр, цӕмӕйдӕр... Бирӕ сагъӕстӕ, бирӕ ӕмбисӕндтӕ ис арф ӕвӕрд сӕ хуылфы рагоп фыдӕлты заманӕй нырмӕ. Скӕуынц тӕригъӕдтаг кӕуынӕй. Уынгӕг ӕмбисӕндтыл лӕууыпц ӕвдисӕйнаг. Фӕлӕ сын нал ис се ’взаг ӕмбарӕг. Нал цӕуынц ардӕм кӕрӕдзийы фӕдыл дард бӕстӕйӕ тыхджын, хъӕбӕрзӕрдӕ дзыллӕтӕ, паддзӕхтӕ, хантӕ. Ам нал хастӕуы уыдонӕн сӕ фыдуаг фӕндонты охмӕ адӕймаг-нывондтӕ. Уӕрӕх быдыр нал у хъазуат дзыллӕтӕн ривӕддон. Нал ис уацайрӕгтӕ. Ӕрмӕст, бӕгъатыр уӕйгуытау, сдаргъ сты Каспийы денджызы былтыл зӕххы гуыбынӕй дуӕрттӕ. Хӕдбар, хӕдхицау кусджытӕ ласынц уыдонӕй дзыллӕты ӕмсӕр, ӕмкады уидӕгтӕн фӕрӕзхос. Дардмӕ, тынг дардмӕ хъуысы денджызы былгӕрон уӕрӕх быдыртӕй хъдолдзӕг фосгӕсты зарын, ног, ӕнахуыр амондджын хъӕлӕсӕй зарын... ӔРТӔ РӔСУГЪДЫ (Цӕцӕйнаг ӕмбисондмӕ гӕсгӕ) Ӕнӕнцой у рагӕй Ӕргъуындоны ком. Изӕрӕй ӕмӕ райсомӕй комы нӕ уадзы дзӕгъӕл бӕрзонд хӕхты уӕлдӕф. Чи йын цы хъом у уӕд? Рагъӕй-рагъмӕ хизгӕ, тӕссарӕй-тӕссармӕ ивгӕ, дӕлдӕр, бындӕр, ӕфсӕрын байдайы уый, куыддӕр феуӕгъд вӕййы ӕрвон хуры ӕхсарӕй. Калмау фӕхибӕрттӕ кӕны йӕхи уынгӕг цъӕссыты. Ӕмӕ уӕд, ӕхситгӕнгӕ, нӕмыгау, згъоры йӕ фӕндӕгтыл фӕйнӕрдӕм. Фӕлӕ бонрӕфты саст у йӕ хъару. Фӕтых вӕййы ууыл хуры хъарм, бамбырд ӕй кӕны йӕ бӕрзонд бадӕнты. Ӕмӕ ма ӕрмӕст уӕд, цымӕ иумӕ сабыр сусу-бусуйӕ, ӕнӕ кӕрӕдзи хъыгдаргӕ, цардыл байдайынц уынаффӕ. Хъазуатдӕр у Цӕгаты дымгӕ. Тагьдӕй-тагъддӕрӕй, мӕстджынӕй-мӕстджындӕрӕй ӕрбафсӕры уый иннӕрдыгӕй. Нал вӕййы кӕрон йӕ хъӕр, йӕ ахстӕн. Ӕвзӕр зӕвӕтдзагъд кӕнгӕйӕ, фыр фыдӕнцойӕ уый байдайы ӕрдиаг комы. Абырсы доны хъӕры. Стӕй райдайы уӕлейӕ дӕлӕмӕ калып алывыд, байдайы ставд цӕстысыгӕй кӕуын. Хойы, ӕхсы, сӕрфы къултӕ, къӕдзӕхтӕ, фӕндаг. * * ♦ Ӕргъуыгомы иу фарс ма доны сӕрмӕ бӕрзонд къулыл зыны ныр дӕр хъазуатхуыз мӕсыг. Баныхӕстис къулыл. Комы иннӕ фарсӕй уый нӕ ары топпы нӕмыг дӕр. Ӕмӕ раджы, незаманы, кӕд цардис уым ӕртӕ чызджы. Комы мӕйдар ӕхсӕвӕй тардӕр уыдис сӕ сӕры хъуын. Сынты базырӕй саудӕр уыдис сӕ цӕстыгагуы. Цыкурайы фӕрдгуытӕ, ӕрвон стъалытӕ ӕрттывтой, хъазыдысты сӕ цӕсгомыл; Хъазбег-хохы цъупмӕ ирд бон — уымӕй сыгъдӕгдӕр уыдис сӕ зӕрдӕ. Хӕхтӕ ӕмӕ быдыртыл алы дзӕбӕх къуым дӕр басгӕрста« бӕсты ӕртӕ рӕсугъдӕн» сӕ кой. «Нӕ разындзӕн ахӕм хӕтӕг лӕг, уыдонӕй иу къахӕй къухмӕ кӕй не срӕвдз кӕндзӕн фӕсахсӕвӕрӕй боны цъӕхмӕ», — дзырдтой адӕмтӕ уыдонӕн сӕ хъаруйӕ. Хӕххон цӕргӕс-барджытӕй бирӕ фӕбӕллыди бӕсты рӕсугъдты къухыл рахӕцынмӕ. Фӕлӕ сын нӕ зыдтой сӕ бӕлвырд бӕрӕг бынат дӕр. Быдыртыл паддзахиуӕг чи кодта — хӕрзуынд, хӕрзконд дӕр бауарзтой фӕсаууонмӕ рӕсугъдты, фӕлӕ уыдоны фадат дӕр уыдис афтӕ: кӕнӕ нӕ зыдтой рӕсугъдтӕн сӕ цӕрӕндон, кӕпӕ сӕм нӕ фӕрӕзтой баххӕссын, бакӕиын сӕ къух. Афонтӕ сырдтой кӕрӕдзи. Уыцы заман ныхасы бадтысты Нарт. Хабар хъуыстой уыдон дӕр... Кодтой пыхас. — Кӕм ма ис хъару ныры фӕлтӕрмӕ, — дзырдта Уырызмӕг. — Мах зӕрӕдты, заман куы уыдис, уӕд нӕм бӕргӕ дау нӕ уыдис лӕгдзипадӕй. Нӕ хъару никуы ӕруагътам ныллӕг. Фӕлӕ «хорзӕн хорз цот пӕ цӕуы» — мӕпг нӕ бакӕнынц. Ӕрцыдис нӕ худинаджы рӕстӕг. Ис кӕмдӕр, зӕгъынц, Ӕргъуыны комы галуан мӕсыг, йӕ хуылфы ӕртӕ бӕсты рӕсугъды. Уыдон нӕй базонӕг. Нӕй уыдоны йӕ рӕхысы раз ӕрбалӕууынгӕнӕг. Уӕуу-уӕй, уӕуу-уӕй, Нарт, быиы хъгер нӕ куы айхъуысид фӕлтау!.. Кӕсдӕртӕ лӕууынц дарддӕр... Ӕрбайсынц ныхасмӕ хӕстӕгдӕр сӕхи. Ныуулӕфычц арфӕй... Ӕрӕхгӕпынц ӕрфгуытӕ. — Нӕ зонын, — дзуапп дӕтты, хиуылхӕцгӕ, ӕндонӕхсар Созырыхъо, — лӕгдзинадӕн кӕм уа бынат, уым мах хъаруйӕн дӕр нӕй ӕвзӕр бынат ӕрцахсӕн. Кӕд хисдӕртӕ аккаг кӕпынц, уӕд мах — цӕттӕ, чи ратдзӕпис йӕ уд, уый — мах. Бӕлвырд у, сылаив митӕ нӕм зынын кӕй байдыдта. Фӕлӕ... Макӕй фӕсайа уыцы; зонд!.. Ма ӕрбавпала йӕ ӕхсар бавзарынмӕ!.. Бамбӕрста Хӕмыц йӕ ӕфхӕрд Созырыхъойы ныхасы. Хӕмыцӕп уыдис «Ӕрхъызы» дӕндаг. Сылгоймаг, ӕвӕдза, федта уыцы дӕндаг, уӕд ын нӕ уыдис ӕппын ӕнӕ Хӕмыцы бауарзын. Уымӕ гӕсгӕ сылтырдӕм ӕгӕр раздӕхтис Хӕмыц, ӕмӕ йе ’гъдау нӕ цыдис Нарты зӕрдӕмӕ. Фӕмӕсты Созырыхъомӕ Хӕмыц. — Созырыхъо! Ды цы бакӕнай дӕ лӕгдзипадӕй, уый ӕз цӕстӕпгасӕй бакӕндзыпӕн, кӕннод та йӕ мӕ сӕрмӕ дӕр не ’рхӕсдзынӕн!.. Хъусыс, хӕмпӕлхъус Созырыхъ? — Уӕ, нӕ худинаггӕнӕг, сылаив Хӕмыц! Ды цы бӕхыл бадыс, уый дӕ кӕдӕм ахӕсса, уыцы ран ӕз хъуыддаджы дӕр не 'рлӕудзынӕн. Лӕгдонтӕ дарддӕр сты. — Хорз уӕдӕ, Созырыхъо, кӕд Нарт аккаг кӕнынц, ӕмӕ сӕ фӕстагӕттӕй исчи басӕтта ӕртӕ рӕсугъдӕн сӕ мӕсыг, уӕд да? уындзыстӕм. Дӕ бон ӕмӕ дӕ хъару равдис. Ӕз райсомы бон дӕи. цӕттӕ.	; Афтӕ загъта Хӕмыц, стӕй йӕ цыбырӕлвыд боцъойыл ӕрсӕрфта йӕ къух ӕмӕ уайтагъд араст ис ныхасӕй. 393 ; Алӕууыдис дзӕвгар Созырыхъо, стӕй уый дӕр айста йӕхи ӕмӕ ифтонг кодта балцмӕ йӕхи. Ӕхсӕв ӕмӕ бон кодтой кӕрӕдзийӕ хицӕн, афтӕ хъӕугӕронӕй разындис дыууӕ барӕджы. Иу бадтис сау тӕнӕг бӕхыл. Хуыррытт кодта бӕх. Риуыгъта размӕ уидон. Фырхъайтарӕй ӕууылдта згъӕллаггом. Ивгӕ ӕмдзӕгъд кодтой цыппар къахы. Иннӕ бадтис сӕнт-сырх, къуыдыр, тӕпкъах бӕхыл. Ӕпкъард, цыма йӕ никӕдӕм хъуыдис тагъд кӕнын, ыйау бӕрӕг, фӕлӕ цадӕг ӕмӕ уӕззау ӕвӕрдта бӕх ставд зӕвӕтджын къах. Уыдон уыдысты Нарты Созырыхъо ӕмӕ Хӕмыц. Куыддӕр фесты цӕугӕдонӕи йӕ фаллаг фарс, афтӕ Созырыхъо аразӕй кодта йӕхи ӕмӕ атахтис цӕргӕсау. Цӕсты фӕныкъуылдмӕ ӕппын нал фӕзындис фӕлмы. Хур акъулис дзӕвгар. Ӕргъуыны коммӕ иу бӕрзонд къӕмбырӕй пыккастис Созырыхъо. Комӕн йӕ фаллаг фарсыл дард, арвӕй зӕххы ӕхсӕн, къулыл нынныхӕсгӕ ауыдта уый ӕнахуыр мӕсыг. Иӕ сӕры къуырфӕй кастис ӕддӕмӕ ӕртӕ сӕры, рӕсугъд сылгоймӕгты сӕртӕ. Афтӕ ма фӕкӕсынц бӕлоны ахстопӕй лӕппынтӕ сӕ мадмӕ. Цӕстытӕ тар кодтой уыдон рӕсугъдӕй. Бамбӕрста Нарты Созырыхъо, бӕсты ӕртӕ рӕсугъдӕн кӕй ссардта сӕ бынат, сӕ цӕрӕндон. Бахъӕлдзӕг ис йӕ зӕрдӕ. Загъта: «Нарты Созырыхъо, ӕндон ӕхсар Созырыхъо! Гъе ныр, гъе, дӕу бахъуыдис сӕр. Нӕй мӕсыгмӕ слӕсӕн бынӕй, нӕй ӕрлӕсӕн уӕлейӕ, иуфарсӕй... иннӕмӕй... Никӕцӕй...» Уӕд февзиды Созырыхъо йӕ сау бӕхмӕ, рацӕуы дзӕвгар фӕстӕдӕр, стӕй йӕ ныггӕрӕхтӕ кӕны ехсӕй. Иӕхӕдӕг ӕй саразы бӕрзонддӕр къӕмбырмӕ, комы фаллагфарс мӕсыгмӕ куыд багӕпп кӕна. Нӕ фӕпыкъуылдта йӕ цӕст дӕр бӕх. Раст бӕрзонддӕр къӕмбырӕй йӕхи фентъыхта мӕсыджы сӕрмӕ къулыл асагъта йӕ къӕхтӕ... Абоны онг дӕр уыцы къулыл, уыцы хохы фарсыл йӕ къахдзӕфтӕ зынынц бӕлвырдӕй. Фӕлӕ нӕ аныдзӕвдис мӕсыгыл бӕх. Цӕуыл фӕфидар уыдаид, уый та нӕ разындис айнӕг хохыл, ӕмӕ Ӕргъуындоны астӕумӕ ӕрхаудта бӕх ӕд барӕг. Бамбӕрстой рӕсугъдтӕ, фыдбылызы барӕг кӕй у Нарты Созырыхъо. Нал бауӕндыдысты мӕсыджы цӕрын ӕмӕ комы мидӕмӕ самадтой лидзынтӕ. Сычъийы лӕппынтау, амбӕхс-амбӕхсгӕнгӕ, згъордтой уыдон. Фӕкастысты-иу фӕстӕмӕ. Фыртӕсӕй кодтой зыр-зыр... Хур нӕма аныгуылдис бынтон. Дыдзы хур ма рухс кодта хохы цъуппытӕ, афтӕ ӕваст ауыдтой чызджытӕ сӕ фӕндагыл барӕджы. Исдугмӕ фӕтарстысты тынг... Барӕг сабыр лӕууыдис фӕндагӕй дӕрддзӕф ӕмӕ худӕнбылӕй, хъӕлдзӕгӕй дзырдта чызджытӕм: — Ма тӕрсут, мӕ уды гагатӕ, ма тӕрсут! Сымах фӕхъыг дардта йӕ ӕхсарӕй ӕппӕлӕг Нарты Созырыхъо, фӕлӕ уый ныр далӕ комы нарӕджы Ӕргъуын доны астӕу ныффӕлдӕхтис. Ма тӕрсут, уый уадзут мӕ бар! — афтӕ дзурӕг уыдис Нарты Хӕмыц. Чызджытӕн сӕ зӕрдӕ фенцадис ӕмӕ йӕм дзырдтой: — Дзӕбӕх уазӕг, ды нӕ амондӕн фӕдӕ нӕ размӕ. Бауром уыцы знаджы. Мах цӕуӕм уӕлӕ уыцы бӕрзонд хохы сӕрмӕ. Абонӕй фӕстӕмӕ ууыл уыдзӕн мах ном ӕвӕрд. Ӕхсызгон пын уыдзӕп дӕ фенд... Фӕллад, мӕстджын уыдис Нарты Созьгрыхъо. Уый сырдта багеты рӕсугъд чызджыты фӕстейӕ, цыргъсӕр хох пыллӕууыдис сӕ астӕу ӕмӕ бааууон кодта чызджыты. Фӕцӕйталынг кодта бон дӕр. Тӕхгӕ барӕгӕй фӕцӕйцыдис Созырыхъо, фӕлӕ йӕм сырхсӕр хохы фӕстейӕ дзырдӕуыдис Нарты Хӕмыцы хъӕлӕсӕй: — Цы фӕдӕ, ӕппӕлой, ӕндон ӕхсар Созырыхъо? Цӕмӕн фӕхӕтӕгхъуаг кодтай бӕсты рӕсугъд ӕртӕ чызджы? Карды рӕхуыстау фӕкастис Созырыхъомӕ ныхас. Кард фӕхаста фырмӕстӕй дард, нырриуыгъта ӕмӕ дыууӕ дихы фӕкодта хохы цыргъ сӕр. Абон дӕр ма лӕууы уыцы ран афтӕ саджилӕй. Фӕфӕлывта йӕхи раздӕр Хӕмыц, сфардӕгис «Ӕртӕ сылгоймаджы хохмӕ», ӕрбадтис бӕсты ӕртӕ рӕсугъдӕн се ’хсӕн... Хъазыдис семӕ... Нӕртон Созырыхъо сфӕлвӕрдта къорд хатты хохмӕ, фӕлӕиу ӕй дымгӕ ӕмӕ арвы гӕрӕхтӕ рахауын кодтой фӕстӕмӕ. Ӕгас цӕцӕны бӕстӕйӕ дӕр нырма ничи схызтис «Ӕртӕ сылгоймаджы хохмӕ». Куыддӕр схӕццӕ вӕййынц ӕмбисмӕ, афтӕ сӕ арвы нӕрын ӕмӕ дымгӕ фегомыг кӕиынц, ӕмӕ уӕд рахауынц фӕстӕмӕ. Уыдон нӕ вӕййынц дымгӕ ӕмӕ арвы цӕфтӕ. Уый пъатӕ ӕмӕ хъӕбыстӕ кӕны Нарты Хӕмыц адӕмӕн номдарӕн ӕртӕ рӕсугъдимӕ. Ничи сӕм бакӕсдзӕн, ничи сӕ фендзӕн. Ӕрмӕст уыцы уарзӕгой митӕ арвы гӕрӕхтӕй ӕмӕ уаддымдӕй хъуысынц адӕммӕ. АРӔБИАТЫ ГУЫРГЪОХЪ Уый уыди хӕсты быдырмӕ хӕстӕг. Афицертӕй, ӕввонгхортӕй, сӕ къӕдзилылхӕцджытӕй ма чи баззадис, Уӕрӕсейы, уыдон стымбыл кодтой сӕ тых ӕмӕ ӕфсӕрстой. Стыр ӕххуыс уыдопӕн лӕвӕрдтой ӕппӕт бӕстӕты мулкджынтӕ, ӕмӕ сӕ ныхмӕ лӕууын фӕци зыпдӕр. Бирӕ сӕ нал хъуыди Мӕскуы-горӕтмӕ баввахсмӕ. Дӕргъӕй лӕууыди хӕстон лӕг, Арӕбиаты Гуыргъохъ, ӕмӕ марди иунӕгӕй. Бонӕй-ӕхсӕвӕй — ӕдзухдӕр йӕ разы мӕн сӕвӕрдтой, ӕмӕ йӕм зылдтӕн, куыд зыдтон, афтӕ. Цыппар уӕззау цӕфи фӕци уый уӕззау хӕсты, ӕмӕ йыл дохтыртӕ нал дардтой сӕ зӕрдӕ. Зын у, ахъазаг куынӕуал вӕййы рынчын, уӕд йӕ разы бадын!.. Зӕрдӕнцойӕн ма рынчын ардта сылгоймаджы ном. Стыр ӕфсӕрмӕй мын кодта йӕ кой. Иӕ уд ма ӕрмӕст цыма ууыл лӕууыд, уыйау мӕм кастис. Кастӕн ӕз, касти йӕхӕдӕг дӕр, ӕмӕ зындис, куыд цыбыр кодтой йӕ бонтӕ. —Ӕз мӕлгӕ кӕиын, мӕ бон нал у... — сдзырдта ма-иу мӕм хаттӕй-хатт. — Ма тӕрс, мӕ хур, мӕлын дй* нӕ бауадздзыстӕм. Дохтыр загъта, тас дын нал у, — афтӕ йын ӕвӕрдтон зӕрдӕтӕ ӕз дӕр. Райсом раджы йын хойраг хӕссынӕй куы ӕрбаздӕхтӕн, уӕд фӕхъӕлдзӕг и цыма, — цӕстытӕ фӕрухс сты. Дзуры мӕм: — Мӕ хо, ма мӕ схъыг у! Мӕнӕн мӕ бон нӕу. Мӕнӕ мӕ базы бын чиныг, сис ӕмӕ мын ӕй бакӕс, сабыргай мын ӕй банымай, дӕ хорзӕхӕй! Бавнӕлдтон базы бынмӕ. Бӕзджынгомау письмо мӕ къухы фӕци, райхӕлдтон ӕй ӕмӕ кӕсын. «Мӕхицӕн зынаргьӕн кӕй равзӕрстон! Де *гӕр фӕкал, де ’гӕр, ӕмӕ ӕнаккаг фод дӕ ном!.. Искуы ма ахӕм хъуыддаг ӕрцыдис: ӕгас мӕйы дӕргъы мӕнмӕ иу хабар, иу-дыууӕ зӕрдӕфӕлӕууӕн ныхасы ма рарвит! Мӕнӕн та мӕ зӕрдӕ ныссау. Фырмӕстӕй нӕ арттон мӕ^сицӕн быпат. Батадтӕн. Ӕхсӕв дӕ хуыссӕг ма ах'■сӕд, рафТ’бафт кӕн, удхарӕй мӕл! Уый та ныр, ӕвӕццӕгӕн, искуы бады ӕмӕ сестрицӕтимӕ ног царды уынаффӕтӕ кӕны...» Ныхас мӕм рӕсугъд нӕ фӕкасти... Рынчыпыл ӕрхастон цӕст. Цӕсгом раивта тыхст хуызмӕ. Цӕссыг кӕлы ӕмӕ уадултӕй базмӕ, фӕрдгуытау, ӕрзилы. Ӕруынгӕг ис ӕгас дуне мӕгуыр рынчыныл... Кӕсын дарддӕр. «...Адӕймаджы раз куы вӕййут, уӕд ӕууӕнкджын хонут уӕхи. Дзурын уын амонын нал фӕхъӕуы. Сылгоймаг ӕнӕуый дӕр мӕгуыр у. Уӕхиуыл ӕй баууӕндын кӕнут сымах. Ӕз дӕм барӕй нӕ кодтон хабар, —дӕхӕдӕг цы ми бакӕнис кӕддӕра. Ныр дӕ базыдтон. Уауу-ӕна, уанцон нӕу, уапцон!.. Ӕниу ма дӕм фысгӕ дӕр цӕмӕн кӕнын!? Афтӕ, дыууӕ боны кӕимӕ ацӕрай, уыимӕ ахицӕн дӕр чысыл зындӕр вӕййы. Мӕгуыр адӕймаджы зӕрдӕмӕ хъуызӕгау бакӕпынц, сыпдзау ыл ныффидар вӕййынц, стӕй йӕ тыхрӕмыгъд ракӕнынц. Ӕмӕ уӕд баззайы... ферох вӕййы... Бирӕ бонты кӕрӕдзи ӕмбарындзииады фарн фӕвӕййы уазал мигъы бын ӕмӕ ферох вӕййы алкӕмӕй. Хохы дуртӕ ӕмӕ йӕ быдыры дидинджытӕ дӕр нал ӕрӕмысынц. Кӕйопг зын у адӕймаджы ӕрбахӕстӕг кӕнын! Фӕкӕсыс алырдӕм — «ӕнӕфауд баззайон». Дыууӕ боны дӕхнцӕн зӕрдӕпцой авӕрдзыпӕ. ӕпӕнцайдзынӕ... Фӕлӕ фӕкӕс, ӕмӕ дӕ зӕрдӕ, мӕнӕ исчи урс къулыл цъыфӕйдзаг лӕдзӕгӕй фыдӕнӕи хӕххытӕ куы ныккӕна уыйау базззйы... Ныр хӕрзбоп! Ӕлгъитын дӕ мӕ зӕрдӕ нӕ тӕры. Цӕр дӕхицӕп! Ӕз ӕмӕ дӕуӕн ардыгӕй фӕстӕмӕ нал у иу. Чиныг фыссын ма куы сфӕнд кӕпай, уӕддӕр мыл, чи зоны, нал сӕмбӕлдзӕни, фӕлтау дӕхицӕн ма скӕн зын. Стӕй йӕ фыст дӕр цӕмӕн у? Дӕхи зӕрдӕ де 'вдисӕн ӕмӕ мӕ растгӕнӕг...» Рынчын фӕуӕззау... Фӕхудтӕн мӕхиуыл дӕр, фӕлӕ ма цы раздӕхтаин фӕстӕмӕ. Фӕтарстӕн ын... Цӕстытӕ ӕруагътой сӕхи. Былтӕ балӕмӕгъ сты. Хъӕрзын пал фӕрӕзта хъӕрӕй. Ӕгас изӕр иисьмойы койӕ фӕцагьта сӕнттӕ. Дыууӕ бындзы йыл сагъуыдис. Тынг къӕйпыхӕй хъыг дардтой рынчыны уыдон. Бафӕлмӕиын кодтой мӕп дӕр. Цӕстысыг калдтоп сусӕгӕй. Гьей, мӕгуыр иунӕг! кӕд дӕ «бары хайы» искӕй ӕвзаг бахъыгдардта! Мах, сылгоймӕгтӕ, иуӕй-иу хатт дардмӕ нӕ хъуыды кӕнӕм... Уӕлӕнгайдӕр ма у нӕ зонд. Цас нӕ дӕ зӕрдӕйы арфдӕр ауадзай, уый базонӕм, нӕлгоймаг, уый бӕрц дӕм уӕндондӕр кӕнӕм, — нӕ цӕсты кадджын нал вӕййыс. Бонырдӕм рынчыи чысыл фӕзӕрдӕдаргӕ ис. Ракасти йӕ цӕстытӕй, ныххӕцыдис мын мӕ къухыл ӕмӕ дзырдта: — Мӕ иунӕг хо! Письмо... фыссын... маг фӕнды, куынӕуал мын бантыса... тӕрсын... дон ма... Дон анозта, ноджы фенгӕсдӕр. Фӕлӕ зӕрдӕ, ӕвӕццӕгӕн, рысти: рӕстӕггай-иу фӕтар сты ӕрфгуытӕ. Мӕ къух«л мын фӕлма^ ӕрхӕцыдис мӕ рынчын. Дзургӕ мӕм кодта: / — Фервӕзӕн мын нӕй мӕнӕн. Куы амӕлбн, уӕд ӕм-иу ныффысс... Ныффысс-иу: «Ӕз амардтӕн хӕсты пӕмыджы цӕфӕй. Мӕлын мӕ нӕма фӕндыдис. Знаджы фидар истам мах. Хъӕбӕр лӕууыдис знаг Козлов-горӕты раз. Цагъд нӕ фӕци бирӕ, фӕлӕ йӕ байстам уӕддӕр...» Ныффысс-иу ноджы дӕр, мӕ хо: «Знаг лидзынмӕ куы сси, уӕд ӕй сурын хъуыди, цӕмӕй мауал фӕфидар уыдаид. Ивӕг нӕ ӕппын нӕ уыди. Бафӕлмӕцыдыстӕм бынтон. Не 'мбарӕнтӕ хорз нал куыстой: Чысыл сыбыртт нӕм топпы гӕрахау кастис... Фӕстаг бон фӕцӕф дӕн ӕз цыппар нӕмыгӕй ӕмӕ мӕнӕ мӕлын... Мӕлын тыхстӕй, зӕрдӕхӕлдӕй... Нӕма фӕцис ӕфхӕрд дзыллӕты тох. Мӕ цӕфтау дӕ мӕтӕй дӕр рыст дӕн: нӕ дӕм аивтон ӕз мӕ зӕрдӕ, фӕлӕ... бузныг!» Уӕд та йӕм ма ныффысс, — чизоны, афтӕ фенхъӕлдзӕн, «цӕмӕй йын фӕтӕригъӕд кӕнон, уый тыххӕй мӕм фыссы». Ӕз сӕххӕст кодтон мӕ хӕс, ӕмӕ мӕ нӕ хъӕуы искӕйы фӕтӕригъӕд. Мӕ уынгӕг ныхӕстӕ уынджы койаг куы фӕуой, кӕнӕ нӕ сыхӕгты устытӕн хъарӕджы дзуринаг... Ма-иу ныффысс... Ма ныффысс афтӕ. Фӕлтау-иу ӕм ныффыссс цыбыр: «Уарзон сылгоймагӕй бӕрзонддӕр у ӕндӕр хъуыддаг: фесӕфӕд фӕллойгӕнджыты къухӕй ӕввонгхорты сӕр!..» Суӕгъд ис мӕ къух... Иӕ дзых ма фегом кодта рынчын, фӕлӕ дзы иыхасы фаг уӕлдӕф нал разынди. Чизоны, письмо йьпн куы нӕ бакастаин, уӕд ма иучысыл ацардаид. Сахатырдӕгмӕ ахицӕн ис Арӕбиаты Гуыргъохъ... Аходӕнафон хур ӕрбакасти рудзынгӕй, ӕмӕ фӕлурс мӕрдон ных, мӕйау, ӕрттивын байдыдта. Адӕмы нӕма ӕвдӕлди мардмӕ. Мӕндӕр дзы хъуыддаг нал уыди ныр. РАДЗЫРДТӔ СЫВӔЛЛӔТТӔН* СЫВӔЛЛОН Гони, — ӕртӕаздзыд лӕппу, — цавӕрдӕр бӕрӕгбоны изӕр дӕлтъурӕй бады ӕмӕ кӕуындзӕстӕй дзуры: — Б-а-пп-а мы-ын! Сылгоймӕгтӕ алы къуымты, чи-кӕсдӕр цырддӕрӕй ӕфснайынц, сыгъдӕг кӕнынц сивыртӕ, хӕрӕн дзаума... Лӕгтӕ абон-райсом ӕрбакодтой хӕдзармӕ кусӕрттагӕн уӕрыкк, ӕмӕ дзы ныртӕккӕ дӕр ма Гони хъазыдис йӕхицӕн: «Коко мӕн у. Мӕ Уӕрко у...» — Б-а-пп-а мын! — кӕуы та сывӕллон. Лӕгтӕй йӕ чидӕр фӕхъуыды кодта: — Ма ку, ма, ныртӕккӕ дын мӕнӕ ӕз дзидза ратдзынӕн! — йӕхӕдӕг лӕууы фӕрсаджы раз ӕмӕ цыргъ кӕны кард. Архайынц та поджыдӕр сылгоймӕгтӕ дӕр... — Дзидза мын гӕуы, дзи-д-дза-а! — Фӕлӕу, фӕлӕу, — дзуры та лӕг, — мӕнӕ ныртӕккӕ Уӕркойы ахохо кӕндзыстӕм, ӕмӕ дын ӕз сгуы ратдзынӕн, сгуы, дынджыр сгуы... Гони афтӕ ныцъцъӕхахст ласта ӕмӕ бинонтӕ се ’ппӕт дӕр фестъӕл фыд ысты: — Мӕ арт бауазал, йӕхи басыгъта сывӕллон!.. — Нӕ, артмӕ хӕстӕг дӕр куынӕ уыд, кӕд ыл исты фӕхӕцыди!.. Дзурынц ноджы бирӕ цыдӕртӕ. Лӕппу лӕбуры къуыммӕ. Зӕронд Нана йӕ райста йӕ къухмӕ. Мад цӕстызулӕй кӕсы фӕсдуар къуымӕй, сусӕгӕй зыр-зыр кӕны. Дис кӕнынц, цы кодта, зӕгъгӕ, сывӕллон. Уалынмӕ йӕ хӕкъуырццӕй фӕцухи лӕппу, айвӕзта йӕхи ӕмӕ райдыдта мадырдӕм кӕуын: * Барахъты Гинойы иутомон ӕмбырдгонд «Уӕлладжыры кадӕджы» ацы цикл хуыйны «Радзырдтӕ сывӕллӕттӕн». Мах дӕр сӕ мыхуыр кӕнӕм хицӕнӕй. (Чиныгаразӕг.). — Дзыцца, кокойы хохо нӕ гӕуы! / Ратыдта йӕхи Нанайы хъӕбысӕй Гони, базгъордта уӕрыккмӕ ӕмӕ йыл ахӕцы йӕ мадырдӕм: — Мӕн у Уӕрко. Нӕ гӕуы хохо. Нӕ гӕуы мын дзидза!.. Бинонты зӕрдӕтарст фенцой. Уӕрыччы бӕрзӕй ӕрцахста лӕппу, байхъус ис ӕмӕ хъахъхъӕны бипонтырдӕм... НӔМА СӔ АДАВТОЙ? Давӕг ӕвзӕр у, тынг ӕвзӕр. Давыныл сывӕллӕттӕ дӕр сахуыр вӕййынц, ӕмӕ уӕд афтӕ ӕвзӕр свӕййынц, ӕмӕ сын ӕппындӕр цӕсгом нал вӕййы. Сыхӕгтӕй ӕмӕ иннӕ адӕмӕй нӕ, фӕлӕ ма сӕхи хӕдзӕрттӕй дӕр давын райдайынц фӕстагмӕ. Уӕлдайдӕр, ӕвӕдза, давджытӕ хицауадӕй ӕфхӕрынӕй, кӕнӕ сӕ алыварс цы фӕллойгӕиӕг адӕм ис, уыдонӕй нӕ тӕрсынц, уӕд ахӕм къӕйных свӕййыпц ӕмӕ ӕдасӕй бакусын, фӕндагыл ацӕуын, кӕнӕ хи хӕдзары ӕнӕмӕтӕй бахуыссын нал фӕуадзынц адӕмы. лрӕхдӕр хъыгдард цӕуы, хуыснӕджытӕ кӕмӕй нӕ тӕрсой, уый. Тӕрсагӕй та къӕрныхтӕ тынг тӕрсаг вӕййынц. Ӕвддӕсӕм азӕн йӕ кӕрон куы ӕрцӕйхӕццӕ кодта, уӕд Гӕдойыл бирӕ нӕма цыдис. Кӕд ыл цыдис 5 азы, ӕидӕр нӕ. Ноджы уыд гуылӕвзаг. Уыцы заманмӕ хӕстӕг махмӕ зӕронд хицауад фехӕлд, фӕлӕ ног хицауад та нӕма ныффидар. Алчи дӕр хъавыдис хицауады рохтыл ӕрхӕцыпмӕ адӕмы алыхуызоп фӕлтӕртӕй, фӕлӕ иу къордӕн дӕр ӕххӕстӕй хицауад нӕма ӕфтыдис йӕ къухы сфидар кӕнын. Ахӕм заман кӕддӕриддӕр вӕййы давджыты фосгӕнӕн заман. Уӕд ӕдас, уӕгъдрохтӕ вӕййынц уыдоп ӕмӕ фӕллойгӕнӕг адӕмы цард адӕмы ӕнцойад ӕвӕрынц сӕ «дзыппы». Мӕгуыр адӕмы цард бонӕй-бонцауддӕрмӕ цӕуын байдыдта. Никӕйуал зӕрдӕ фӕрайы бакуыстмӕ, хорз кусӕг фос скӕнынмӕ дӕр. Ӕдзух тарст, ӕдзух ӕнӕнцойӕ бадын байдайы алчи йӕ хӕдзары къуымы. Афтӕ, тӕккӕ афтӕ ӕнӕнцой ссис нӕ бӕстӕ ӕгасӕй дӕр давджыты ӕхсарӕй, цы заманы кой кӕнӕм, уыцы заман дӕр. Нӕ уыдис бӕрӕг, цы минут срӕйдтаид дӕ куыдз кӕрты, цы минут дып бамбарып кодтаид дӕ куыдз: «Ма ракӕс ӕддӕмӕ — исчи дӕ мары дӕ кӕрты». Фӕлӕ дӕ ма уыдаид рох, дӕ фос дӕу кӕй нал уыдзӕннс пыртӕккӕ. Фӕрныг, тугдзых стигъӕг ӕй кӕй атӕрдзӕпис ныртӕккӕ, ӕмӕ райсомӕй фӕстӕмӕ дӕ сабитӕ уазал ӕмӕ стонгӕй сӕ боптӕ кӕй байдайдзысты ӕрвитын... Уӕлдай тасы уыдысты ӕпӕфӕкӕсӕг сидзӕргӕс устытӕ. Уыдоп хӕдзар ӕгасӕй дӕр сӕрыл куы рахӕссай, уӕддӕр дыи чи цы хъом уыдаид. Гӕдотӕ цардысты кӕройнаг сыхы. Сӕ мад уыдис идӕдз, сидзӕргӕс ус. Ӕртӕ азы размӕ Германы хӕсты мард фӕцис йӕ мой. Баззадис ныр цыппар сывӕллонимӕ: дыууӕ лӕппуйы ӕмӕ дыууӕ чызджы. Лӕппутӕ сты астӕуккӕгтӕ. Хисдӕрыл цӕуы дӕс азы, кӕсдӕр та у Гӕдо. — Нана, нӕ хъуг нын куы адавой, уӕд ма цӕрдзыстӕм, фӕлӕ нын нӕ бӕх куы адавой, уӕд ницыуал фервӕздзыстӕм, — дзырдтаиу арӕх хисдӕр лӕппу йӕ мадмӕ. — Ӕмӕ, мӕ бон, дзыццылтӕ цы уыдзысты, цы, ӕнӕ урсагӕй? Уӕддӕр — сӕфт, ӕмӕ — уӕддӕр... — дзырдта мад йӕ сывӕллонӕн. Фӕлӕ йын йӕ зӕрдӕ цӕуыл марон, зӕгъгӕ-иу аивта йӕ ныхас: — Ма тӕрс, ма! Мӕгуыр стӕм, ӕмӕ нӕм кӕд йӕ зӕрдӕ пикӕмӕн батасид. Сӕ зӕрдӕтӕ фехӕлой, афтӕтӕ чи кӕны! Базонын сӕ хъӕуы ӕрмӕст, куыдз куы срӕйа, уӕд ӕмӕ сӕ ракурдзыстӕм хатыр. Ныр йӕхӕдӕг хъуыдытӕ кӕны хипымӕры Нана: куыддӕр куыдз срӕйа, афтӕ азгъордзынӕн, мӕ кӕлмӕрзӕн сын ӕрӕвӕрдзынӕн сӕ разы ӕмӕ зӕгъдзынӕн: ныууадзут пын нӕ мӕгуыр бӕх ӕмӕ хъуджы, кӕннод мӕнӕ ацы сидзӕрты ӕмӕ мӕн дӕр амарут уӕхӕдӕг. Чысыл сабитӕ дӕр хъуыстой ныхӕстӕм ӕмӕ дзырдтой сӕ мадмӕ: — Нана, ӕмӕ нын пыр нӕ хъуджы дӕр аласдзысты ӕмӕ нӕ бӕхы дӕр? Ахсӕв нын сӕ аласдзысты? К'ьухыл фӕлурс уадул сӕвӕрдта мад, рӕмбынкъӕдзыл ӕруагъта йӕ уӕз ӕмӕ афтӕмӕй ӕддӕмӕ айхъус-айхъусгӕнгӕ бадтис ӕхсӕв-бонмӕ. Сахатӕй-сахатмӕ-иу ракастис кӕртмӕ. Дуары хъӕрмӕ-иу фестадис хисдӕр лӕппу дӕр ӕмӕ-иу рауадис йӕ фӕдыл хуыссӕгхъӕлдзӕгӕй, фӕцуд-фӕцудгӕнгӕ. Ӕхсӕвтӕ сыл хицӕн кодтой афтӕмӕй. Сывӕллӕттӕ дӕр-иу уӕд уынӕрмӕ базмӕлыдысты, атынг-иу кодтой уӕнгтӕ ӕмӕ хъӕрзыдтой. Ӕмбисӕхсӕвӕй куы фӕивгъуыдта рӕстӕг, уӕд кӕсдӕр Гӕдо ӕваст абадтис йӕ хуыссӕны, йӕ цӕстытӕ цъындӕй ӕмӕ гуылӕвзагӕй фӕрсы: — Напа! Нӕма тса адавтой? Нӕ тса адавтой? ЗӔРВАТЫКК Уыцы уалдзӕг куы ралӕууыдис, уӕд Кимӕн йӕ фондз азы йӕхи фесты. Нана райсомӕй кӕртмӕ рацыдис кӕрчытӕн холлаг раттынмӕ. Ким дӕр кӕрдзып бахордта ӕмӕ Напайы фӕдыл кӕртмӕ рауад. Уыдис хур бон. Йӕ зӕрдӕйы дзӕбӕхӕп Напайы дӕр куыд уыдтаид, афтӕ Ким касти тыргъӕй ӕддӕмӕ. Цъиутӕ уасыдысты лыстӕг хъӕлӕсӕй, зарыдысты, цин кодтой ӕмӕ хӕлӕфӕй архайдтой сӕ куыстыл. Чи агуырдта йӕхицӕн бы26* 40! пат, чи цӕрдӕг арӕзта ахстон, чи та аходӕйнагӕн бындзытӕ ахста земӕ-иу сӕ уыцыиухуызонӕй аныхъуырдта. Мӕпӕ ӕрдӕбон Кимы фындзыл цы бындз фӕхӕцыдис, уымӕ .дӕр иу сырддонцъиу ӕрбапӕррӕст ласта ӕмӕ — дӕ балгъитӕг афтӕ — акъӕмс ӕй кодта. — Ӕвӕдза, адон мӕнӕй хъӕлдзӕгдӕр сты, — хъуыды кӕны Ким,—ӕз кӕимӕ хъазон, уый дӕр мын нӕй. Семӕ ахъазин, ӕмӕ мыл, ӕнхъӕлдӕн не ’рвзесыпц: апӕр-пӕр кӕнынц уайтагъд. Цымӕ мыл цӕуылаӕ ӕрвӕссынц, ӕз мӕхи дӕр куы цӕхсадтон?! Нӕ сӕ ӕййафын, нӕ, ӕндӕра сӕ, ӕвӕдза, ӕрцахс, уӕд хъазиккам иумӕ. Архайы Ким цъиу ӕриахсыныл, гӕдыйау ӕм бахъуызы бӕргӕ, фӕлӕ та йын аирвӕзы, ӕмӕ йӕ уӕд ды баййаф. — Цӕрдӕг сты, цӕрдӕг, — бахъынцъым кӕны Ким. Иучысыл мӕсты дӕр авӕййы, зӕгъгӕ, ныр адӕймаг афтӕ цӕрдӕг цӕуылиӕ у. Уӕд хъӕлӕкк ӕрцахсид Ким, халоп дӕр, цъиу дӕр, зӕрватыкк ӕмӕ поджы бирӕ мӕргътӕ, ӕмӕ хъазид ӕмӕ хъазид семӕ. йӕ кӕрдзыны ӕмбис дӕр ма-ну сын авӕрид—Нана йӕм уый тыххӕй хӕцгӕ нӕ кӕнид, нӕ. Тыхсын дӕр байдайы Ким. Афтӕ йӕм кӕсы, ныртӕккӕ, ӕмӕ цыма цъиутӕ сӕ куыстыл цӕрдӕг архайгӕйӕ, хӕлӕфӕй цӕуынц размӕ, кӕдӕмдӕр, цыдӕртӕ ӕфты сӕ къухы, уыйау. Ким та ӕнцад лӕууы, фӕсте зайы ӕмӕ кӕд кӕй баййафдзӕн, нӕ зоны. Цас бӕллиццаг, зӕрдиаг ӕххӕстгӕнинӕгтӕ хизы хуылфмӕ! Фӕлӕ цавӕр сты уыдон, уымӕн ницы иртасы ӕргомӕй Ким. Ӕмӕ тыхсы, цыдӕр хъыгдзинад фӕкуысси вӕййы йӕ зӕрдӕйы. Диссаг у, диссаг, — цыма уӕлдай ныфс, хъару ӕмӕ цӕрдӕгдзииад размӕ рабырсынц, ӕхсар февзӕры йӕ хуылфы, йӕ сӕры, йӕ цӕнгты!.. Цӕнгтӕ ма хӕрдмӕ дӕр фелвасы, ариуыгьтытӕ кӕны, фӕлӕ та сӕ фарсмӕ февзӕры ӕнӕиртасгӕ зӕрдӕниз... Тыргъмӕ ӕрбатахтис иу зӕрватыкк, скъӕрӕнтӕ акодта иу кӕронӕй иннӕмӕ. Йӕ фӕдыл нӕ фӕзивӕг кодта дыккаг. Райдианы цыма сӕ кӕрӕдзийыл циптӕ кодтой, — асыф-сыф кодтой дзӕвгар... Уалыимӕ фыццаг зӕрватыкк асагъта йӕхи иу ран ӕмӕ уасы иннӕмӕ. Раст цыма йын йӕ сӕрӕй дӕр амыдта, ам скӕнӕм ахстон, зӕгъгӕ, уыйау. Иннӕ дӕр йӕ фарсмӕ къулыл аныхӕста йӕхи ӕмӕ «цы-цы-цы» кӕны, ома, хорз у ам, хорз. Стӕй сӕ цӕстӕй кӕрӕдзийӕн ацамыдтой, ӕваст ӕмиртӕст фӕкодтой къулӕй, радугътӕ код той дыууӕрдӕм кьорд хатты ӕмӕ кӕрӕдзи фӕдыл федде сты. Уыдонӕй ну сыл зӕрватыкк уыди, аннӕ та — нӕл. Кӕрӕдзийӕ ӕпӕфӕхицӕнӕй йӕ уӕлвӕд хӕссын байдыдтой ӕлыг, хъӕмпы хӕлттӕ; амайынц, амайынц ӕмӕ раст ӕртӕ бонмӕ ахстон ацарӕзтой сӕхицӕн. Райсомӕй-иу Ким куы фестад, уӕд йӕхи ахсадта ӕмӕ тыргъмӕ разгъордта, цы фесты зӕрватыччытӕ, зӕгъгӕ. Тынг бирӕ сӕ бауарзта Ким. Ким бамбӕрста, зӕрватыыччытӕй къаддӕр чи уыди, уый хаттӕй-хатт фӕлладдӕргъуыз кӕй уыдис. Абадтис-иу къулыл ӕмӕинпӕмӕн зарджытӕ кодта. Лыстӕг байхъусгӕйӕ йыи цыма афтӕ дзырдта: «Гъе, гъе, мӕ хур, афтӕ хуыздӕр у, фӕлӕуу... мӕнӕ афтӕ...» Иннӕ уӕд пал ӕфсӕст кусынӕй. Ахстон куы сцӕттӕ, уӕд дзы зӕрватыччытӕ бадынтӕ райдыдтой радыгай. Афтӕмӕй дзы иу хатт лӕппынты «цъиу-цъиу» дӕр райхъуыстис. Ким алы бон дӕр уыдта, зӕрватыччытӕ-иу куыд атахтысты, сӕ дзыхы лӕппынтӕн хӕринаг куыд хастой. Хойрагмӕиу уӕд лӕппынтӕ бур дзыхтӕ радардтой, суасыдысты, ӕмӕ-иу сын сӕ мад хӕринаг сӕ дзыхы атъыста. Ким дӕр-иу уӕд райсомӕй йӕ кӕрдзыны уӕлдӕйттӕ тыргъыл авӕрдта, зӕрватыччы лӕппынтӕп ӕй куыд радтой сӕ мадӕлтӕ, афтӕ. АРС ӔМӔ ХУЫТӔ Иу лӕгӕн хъӕды рӕбын уыди дыргъдон. Дыргъдонмӕ фӕцахуьгр иу арс. Саста бӕлӕстӕ, хордта дыргътӕ. Уӕлдайдӕр уый бауарзта члауитӕ хӕрын ӕмӕ сӕ уӕлдай тынгдӕр саста. Цӕхӕрадоны хицау бирӕ ӕхсӕвты пал цыд хӕдзармӕ, хъахъхъӕдта арсы. Иу хатт ӕмӕ йӕ дыууӕ хатты нӕ федта, фӕлӕ йӕм гӕрзтӕ нӕ уыд ӕмӕ йын ницы йӕ бон уыд. Тарстис лӕг, арс ӕм йӕхи куы ӕрбаппара, уымӕй. Иухатт йӕ лымӕн цуанонӕй ракуырдта топп ӕмӕ иу мӕйрухс ӕхсӕв сфӕнд кодта арсмӕ бабадын. Лӕгӕп йӕ чысыл фырт Керым куырдта йӕ фыдӕй, йемӕ йӕ цӕхӕрадонмӕ куыд ауагътаид, афтӕ. — Мӕн тынг фӕнды арсы фенын... Ӕз никуыма федтоп ӕгас арс. Ахон мӕ, баба, демӕ! — дзырдта лӕппу. — Ӕмӕ мӕ нӕ бахъыгдардзынӕ? — фарста фыд. — Бафӕраздзынӕ ӕгас ӕхсӕв хъусӕй фӕбадып? Нӕ фӕтӕрсдзынӕ? — Бафӕраздзынӕн! Бафӕраздзынӕн! Нӕ фӕтӕрсдзынӕн, акӕн. мӕ ӕрмӕст. — Цӕй, хорз уӕдӕ, — загъта фыд. Ацыдысты фыд ӕмӕ фырт цӕхӕрадонмӕ. Ӕрдузы фарсмӕ ӕрбадтысты пыхсыты, члауибӕлӕстӕм хӕстӕг, ӕмӕ ӕнхъӕлмӕ кӕсынц. Алырдыгӕй уыдис ӕнӕхъӕр, ӕнӕцъист. Ӕрдуз ныррухсис мӕйӕ, цъыхыры та уыди аууон. Уалынмӕ бӕлӕстӕй иуы бын лӕг ауыдта стыр сау цыдӕр. Фыццаг ӕй фенхъӕлдта адӕймаг, фӕстӕдӕр раиртӕста, арс кӕй уыд. Арс слӕууыд йӕ фӕстӕгтыл ӕмӕ ракӕс-бакӕс кӕны цъыхырытӕм, къудзитӕм. Фыд ӕмӕ фырт ныхъхъус кодтой сӕхи. Нал хъуыст сӕ улӕфын дӕр. Арс зӕрдиагӕй сбӕлвырд кодта ӕрдуз. Басмыстытӕ кодта уӕл403: дӕфмӕ дӕр. Стӕй йӕ раззаг къӕхтӕ сабыргай ӕруагъта зӕхмӕ, бацыд бӕласмӕ ӕмӕ та уым дӕр басмыста. Ноджыдӕр та слӕууыд йӕ фӕстӕгтыл, ӕрсӕрфта бӕласыл дзӕмбытӕ, стӕй бӕласмӕ слӕстис ӕмӕ сбадтпс иу саггомыл. Абадтис сабыр. Ног та аракӕс-бакӕс кодта ӕрдузмӕ. Сӕр-иу куы иуырдӕм, куы иннӕрдӕм фездыхта. Стӕй, — худӕг уыдис, худӕг, — дзӕмбытӕй-иу ӕрбассывта (къалиутӕ). Фӕндыдис ӕй, чылауитыл-иу куы фӕхӕст уыдаид. Фӕлӕ уый ӕппын йӕ къухы пе ’фтыд: чылауитӕ ауыгъд уыдысты къалиутӕп сӕ тӕккӕ кӕрӕттыл. Къалиутӕ та лыстӕг уыдысты ӕмӕ арсӕ.н йӕ алы фезмӕлдӕй дӕр кодтой тасгӕ. Фӕстагмӕ та ног айхъуыстытӕ кодта, стӕй ӕваст рацахста дыууӕ ставд къалиуы ӕмӕ сӕ пыууыгъта. Чылауитӕ ӕргӕр-гӕр кодтой, цыма их ныууарыд, уыйау. Уыцы тӕккӕ мипутыл бӕласы бып ноджы цӕйдӕр цъӕм-цъӕм ссыди. Цы уыди уый? Лӕг кӕсы ӕмӕ уыны: бӕласы был ӕрбамбырд хъӕддаг хуыты ӕрдопг. Уыди дзы зӕрӕдтӕ, ӕвзонг хуытӕ, стӕй дзы фӕзыпди ӕгас бал чысылдӕр ӕмӕ хъомьтлдӕр хъыбылтӕй. Сегас дӕр тагъдтагъд ӕмбырд кодтой чылауитӕ ӕмӕ сӕ зыдӕй хордтой. Йу-дыууӕ хатты та тыхджып бауыгъта арс бӕласы, стӕй къалиутыл хӕцгӕ ӕрбырыд быпмӕ. Хуытӕ уайтагъд фӕцыдӕр сты. Арс дис кодта, алырдӕм акасти, дзӕвгар басмыстытӕ кодта зӕхмӕ, фӕлӕ дзы иу чылауи дӕр нӕй. Кӕсы, ӕмӕ алфамблайы пичи зыны. Хинымӕры бахъуыр-хъуыр кодта арс фырмӕстӕй ӕмӕ та ног слӕсти бӕласмӕ. Сбадти ӕмӕ къалиуты ӕхсӕнӕй ног хъахъхъӕны. Хуытӕ дӕр та ног ӕваст ӕрбалӕууыдысты бӕласы алыварс ӕмӕ, «хъоххытӕ» гӕнгӕ, кӕсынц ӕнхъӕлмӕ. Арс сӕ куы федта, уӕд мӕстӕй схъыпцъым кодта. Стӕй ног бӕласы цонг ӕрбамбырдтӕ кодта ӕмӕ та йӕ тынг ныууыгъта. Чылауитӕ ӕркалдысты. Арс, куыд фӕрӕзта, афтӕ цӕрдӕг ӕрхызти бӕласӕй, фӕлӕ та никуы чылауи, никуы хуы... Смӕстджын ис арс бынтон... Ӕртыккаг хатт ноджы слӕсти бӕласмӕ, ныууыгъта... ӕрхызтис. Фӕлӕ та хуытӕ, каубыдау, лӕууыдысты бӕласы алварс, ӕмӕ та фыццаджы хуыз-ӕн, ӕнӕхай баззад арс. Лӕг бахъав-бахъав кодта арсмӕ. Фӕлӕ Керыммӕ арс афтӕ худӕг фӕкаст фӕстаг хатт, ӕмӕ худӕгӕй ныппыррыкк ласта хъӕрӕй. Иӕ фӕдыл41ыххудти фыд дӕр... Арс ныххоста ӕмӕ афардӕг. «ХӔТӔГ БАЛӔГ» Гыццыл Гена, куыддӕр йӕ кта.хыл цӕрдӕг уайынхъом фӕцис, афтӕ-иу разгъордта кӕртмӕ. Уым-иу уисыл абадтис ӕмӕ, уый ӕрцӕв-ӕрцӕвгӕнгӕ, кӕрды дыууӕрдӕм кӕнын байдыдта. Куы йӕ фарстой, цы ми кӕныс, Гена, уӕд дзуапп радта: — Бӕхыл хъазын, бӕхыл. —Ӕмӕ згъордта дарддӕр. Мад ӕмӕ йӕм фыд, сӕ мидбылты худгӕйӕ, кастысты, ӕмӕиу фыд дзырдта мадӕн: — Ай пын хӕтӕг барӕг кӕндзасн. Иухатт куы уыди, уӕд кӕрты астӕу байдзагис бирӕ сывӕллӕттӕй. Хъӕр ӕмӕ ахст кодтой сывӕллӕттӕ цӕйдӕр алыварс, фӕлӕ афтӕ ӕнгом лӕууыдысты, ӕмӕ се ’хсӕнӕй ӕддӕмӕ ницы зындис. Чысыл раздӕр райхъал Гена йӕ фынӕйӕ, ныр рауадис тыргътӕм ӕмӕ уыпы: лӕппутӕп сӕ астӕу лӕууы иу чысыл цыдӕр, бӕхы хуызӕн, ӕрмӕст йӕ сӕр — стыр, хъустӕ — даргъ, къӕхтӕ — лы-стэег. — Фалӕ-ма, фалӕ-ма! — хъӕр кодта Гена ӕмӕ разгъордта кӕрты астӕумӕ. Уыцы цыдӕр ӕм лӕппуты астӕуӕй куы ракастис, уӕд дзы Гена фӕтарстис ӕмӕ ӕваст фӕлӕууыд. Йӕ ныййарджытӕ хохӕй куы ралыгъдысты, уӕд ма ӕпахъом уыд Гена ӕмӕ хӕрӕг ннкуыма федта. Сывӕллӕттӕ йӕм дзырдтой: — Ма тӕрс, ма тӕрс, Гена! Хӕрӕджы лӕппын у. Кӕс-ма, куыд дзӕбӕх у!.. Рацу йӕм... Ӕдас пӕ уыд Гена, фӕлӕ къӕлӕуыл Габо куы абадтис раз;дӕр, уӕд ӕм уый дӕр дызӕрдыггӕпгӕ фӕцӕйцыд. Чысыл фӕстӕдӕр бынтон бауӕндыди Гена ӕмӕ уӕд цингӕнгӕ абадти къӕлӕ;уыл ӕмӕ дзырдта: — Ӕз хӕтӕг балӕг дӕн, ӕз! Кӕрты куы рацӕйцыдис, уӕд сывӕллӕттӕ худгӕйӕ дзырдтой: —Барӕг фӕцӕуы, барӕг!.. Барӕг нӕ уадзут, барӕг?.. Лӕппутӕ иугай-дыгай фӕцыдысты сӕ хӕдзӕрттӕм, Гена ӕмӕ инпӕ сывӕллӕттӕй та чидӕртӕ суанг изӕрмӕ бадтысты хӕрӕгыл радыгай. Генайзе ферохис кӕрдзын хӕрын дӕр. Ӕрмӕст йӕ пана куы■ройӕ куы ӕрбацыд, уӕд ӕм Гена фырцинӕй дзырдта: — Напа, балӕг нӕ уадзут, балӕг? Балӕг фӕцӕуы, балӕг. Мад хинымӕр худтис ӕмӕ дзырдта: «Ацы къӕлӕу куы бахъомыл уа, уӕд рог куыстытӕн ӕмӕ куыроймӕ ласынӕн хорз уыдзӕн, ■сывӕллон дӕр уал дзы йӕхи рӕвдаудзӕн». Тынг бузныг уыд йӕхицӕй Гена дӕр ӕмӕ хъӕр кодта: — Ӕз хӕтӕг балӕг дӕп!..—лӕппу фӕцудыдта хӕрӕгыл бадӕӕйӕ ӕмӕ йӕ ныхас иал фӕцис. Фӕтарст хауынӕй. Куы баталынг, уӕд куыдзы рӕхыс рафтыдта Гена ӕмӕ уымӕй хӕрӕджы цӕхӕрадоны фӕткъуы бӕласыл бабаста. Лӕппутӕ куы цыдысты, уӕд сын Гена дуармӕ дзырдта: — Хъусут, Габоитӕ, лайсом дӕл та-иу ӕлцӕут! Ладжы-иу ӕлцӕут ӕмӕ та хӕлӕгыл бадӕм. Ӕмбисӕхсӕв куы фӕцис, уӕд Гена фесхуыста йӕ мады: — Нана, нӕма сбон и? Габоитӕ Окысыл нӕма бадынц? — Ахуысс, ахуысс, нанайы хур, — дзырдта йын мад, — куы сбои уа, уӕд дын ӕз зӕгъдзынӕн. Хур куыддӕр скастис, афтӕ йӕ къахыл уыди Гена, тагъдгомау рауади цӕхӕрадонмӕ ӕмӕ куы федта Оксы (ахӕм ном ыл сӕвӕрдта), уӕд бацин кодта, ӕмӕ йӕм, йӕ къух размӕ даргӕйӕ, фӕлмӕн ӕвзагӕй дзырдта: — Окыс, Окыс, Окыс!.. Къӕлӕу-иу хъустӕ фӕгӕмӕл кодта, сӕр бауыгъта, раст цыма истӕуыл мӕсты уыдис. Рӕхыс дӕр раивӕзтытӕ кодта. Гена бамбӕрста, Окыс мӕсты кӕй уыди цӕуылдӕр, уый, фӕлӕ цӕуыл, уый нӕ зыдта ӕмӕ йӕм дзырдта: — Окыс, фӕлӕу, фӕлӕу! Нылтӕккӕ Габоитӕ дӕл ӕлбацӕудзысты ӕмӕ демӕ дӕлӕ кӕлты лацу-бацу кӕндзыстӕм иумӕ. Стыр сихормӕ та нал рахызтысты ныр дӕр къӕлӕуы сӕрӕй Гена ӕмӕ иянӕ сывӕллӕттӕ. Фӕстагмӕ къӕлӕу цыма цӕрдӕгдӕр кӕнын байдыдта. Къӕхтӕ-иу уӕлдӕр фелвӕста, размӕ риуыгъта. Фӕлӕ Гена тӕрсгӕ нал кодта. Иухатт къӕлӕу асӕпп кодта. Цыппар лӕппуйы дӕр ахаста размӕ, стӕй ӕваст фӕлӕууыди. Сӕр фӕгуыбыр кодта, ӕмӕ лӕппутӕ сегас дӕр атылдысты. Гена йӕхи тынгдӕр ныццавта иннӕтӕй. Йӕ хӕдоны дыс аскъуыди, стӕй йӕ ных дӕр зӕххыл фӕцъӕррӕмыхсти. Фӕфӕдис сты сывӕллӕттӕ. Гена дзырдта мӕстыйӕ: — Ӕвзӕл у хӕлӕг! Нӕ бӕззы ӕппындӕл! Нӕ хъӕуы мӕнГ У-у-у... Баба изӕры балцӕй куы ӕрбахӕццӕ, уӕд фарста Генайы: — Гъе, хӕтӕг барӕг, хорз бӕх нӕу? Нӕма сбадтӕ уыцы мӕнкъи бӕхыл? Гепайӕн дзыхъхъын ногӕй маст йӕ зӕрдыл ӕрбалӕууыди ӕмӕ загъта: — Ӕвзӕл у хӕлӕг! Нӕ бӕззы ӕппындӕл! Нӕ хъӕуы мӕн!.. У-у-у... йӕ уӕлвӕд та уис радавта ӕмӕ радугъ кодта, чъыллиппгӕнгӕ, кӕрты. — Мӕнӕн мӕхи бӕх хуыздӕл у. Уый цӕвгӕ нӕ кӕны. Фыд бафарста хабӕрттӕй ӕмӕ йын куы радзырдтой, уӕд бамбарын кодта лӕппуйӕн, къӕлӕуӕн кӕй ницы бахӕрын кодтой, уый тыххӕй фыдуаг кӕй у. Ӕндӕр, къӕлӕу сабыр вӕййы, куы бахӕры ӕмӕ бануазы, уӕд. — Ӕрмӕст ыл ӕдзух куы бадай,— бафтыдта йӕ ныхӕстыл фыд, — кӕнӕ йыл бирӕйӕ уӕззау куы бадой, уӕд смӕсты вӕййы ӕмӕ кӕны ӕппаргӕ. Афтӕ йӕ сӕр фӕбынмӕ кӕны, стӕй йӕ фӕстаг ӕрдӕг та хӕрдмӕ феппары. Ӕмӕ, йӕ уӕлӕ чи фӕбады, уыдон зӕхмӕ акӕлынц. Уыцы рӕстӕгӕй фӕстӕмӕ Гена никуыуал байрох кодта Окысӕн хос ӕмӕ дон раттын. Иу боны сӕрыл дӕр-иу ӕй бафсӕста фондз-ӕхсӕз хатты. Ныр къӕлӕуӕн ноджы баба саргъ сарӕзта, ӕмӕ йыл радыгай сывӕллӕттӕ бадын байдыдтой. Окыс-иу сӕм йӕхӕдӕг ӕрбацыдис, сӕ къухтӕ, сӕ былтӕ дӕр-иу сын сдӕрдта... Хъазыдысты иумӕ. Окысыл-иу куы сбадтис ныр Гена, уӕд-иу хъӕр кодта: — Но-о, балӕг нӕ уадзут? Ӕз балӕг дӕн, хӕтӕг балӕг! Стонгӕй йӕ куы нӕ ныууадзай, стӕй йыл уӕззау куы нӕ ӕвӕлай, уӕд мӕсты нӕ кӕпы Окыс. Кӕннод ауайы ӕмӕ йӕ сӕл бынӕй акӕны, ӕмӕ лакӕлынц, чи йыл бады, уыдон... Но-о, ӕз хӕтӕг балӕг дӕн, ӕз!.. Афтӕ-иу Гена ранымадта, хисдӕртӕй цы фехъуыста, уыдон. Фӕлӕ иухатт смӕсты нс Гена, тынг смӕсты ис... Стыр лӕппутӕ уынджы ӕрцахстой Окысы ӕмӕ йыл ӕртӕйӕ сбадтысты. Гена уый куы фехъуыста, уӕд сӕм разгъордта уынгмӕ ӕмӕ кӕуыпхъӕлӕсӕй дзырдта: — Цы кӕнут, ӕвзӕлтӕ? Окысыл цӕмӕн бадут?! Лӕппутӕ нӕ хъуыстой ныхасмӕ. Хъӕр ӕмӕ ахст кодтой, худтысты. Гена зӕрдиагӕй дзырдта хӕрӕгмӕ: — Смӕсты у, Окыс, смӕсты у ӕмӕ сӕ аппал! Цалӕй дыл бадынц стылтӕ! Аппал сӕ, Окыс, цӕй! Хӕрӕг куы стыхтис, уӕд пычъчъыллиппытӕ кодта ӕмӕ разгъордта. Лӕппутӕ зӕхмӕ ӕркалдысты, кӕрӕдзиуыл ныццӕнд сты, .бинӕгтӕ ныцъцъист сты ӕмӕ «уӕу-уӕуу» кодтой. Гена фырцинӕй сгӕпп-гӕпп кодта, маргъау йӕ къабӕзтӕ сцагъта ӕмӕ худгӕйӕ дзырдта хӕрӕгмӕ: — Афтӕ, афтӕ, Окыс афтӕ сын хъӕуы! Фездӕхтис-иу лӕппутырдӕм дӕр: — Ӕз хӕтӕг балӕг дӕн, ӕз!.. Стонгӕй йӕ куы ныууадзай, кӕнӕ йыл уӕззау куы бадай, уӕд мӕсты кӕны Окыс. Иӕ сӕл бынӕй акӕны... ӕмӕ лакӕлынц, чи бады, уыдоп. Ӕз хӕтӕг балӕг дӕн, ӕз, лӕппутӕ! Афтӕмӕй та-иу сгӕпп-гӕпп кодта йӕ мидбынаты. ХЪУЛОН Хъӕдмӕ куы раст кодта баба, уӕд дзырдта: — Уыцы хъугӕн, ӕнхъӕлдӕн, йӕ зайӕн ӕрхӕстӕг, ӕмӕ йӕ нал хъуыдис уадзын хъоммӕ. Кӕд абон ницы уа, уӕд-иу ӕй райсом мауал аскъӕрут. Госка ӕмӕ Бобо куы райхъал сты, уӕд уыдон дӕр уайтагъд афарстой: — Нана, хъуг нӕма ныззади? Род нӕм нӕма ис? Фӕлӕ куы базыдтой, нӕма ис, уӕд бахъыг кодтой, уӕдӕ кӕд уыдзӕн, зӕгъгӕ. Сӕхӕдӕграцыдысты уынгмӕ ӕмӕ хъазын райдыдтой сывӕллӕттимӕ. Госка ӕмӕ Бобо афтӕ ӕнхъӕлдтой, хъуг ӕхсӕв ныззайдзӕн^ ӕмӕ-иу куы бафарстой райсомӕй ӕмӕ-иу куынӕ уыдис, уӕд-иу фенкъард сты, ныр та райсоммӕ чи ӕнхъӕлмӕ кӕсы, зӕгъгӕ. Хур уӕлоз хӕхты сӕрмӕ куы ссыди, уӕд иу уӕрдонджыи лӕппу сывӕллӕтты рӕзты фӕцӕйцыд ӕмӕ ӕрбадзырдта: — Гъӕй, хъомгӕс ӕрвиты, уӕ хъуг, дам, ныззад, ӕмӕ йӕм ра цӕут! Госка ӕмӕ Бобо базгъордтой уыцы кӕйдӕр лӕппумӕ ӕмӕ йӕ,. ципгӕнгӕйӕ, тагъд-тагъд фӕрсынц: — Цы хуызӕн у? Урс род у, сау у, хъулон у? Фӕлӕ лӕппу нӕ зыдта, уый нӕ федта роды, ӕрмӕст ӕм хъомгӕс дардӕй дзырдта, ӕмӕ хабар схаста. Чьгсыл фӕстӕдӕр Госка ӕмӕ Бобо уӕрдоны абадтысты сӕ мадимӕ ӕмӕ асӕпп кодтой быдырмӕ. Хъоммӕ куы ныххӕццӕ сты, уӕд кӕсынц; ӕмӕ дӕлӕ сӕ хъуг иу ран лӕууы, — хизгӕ нӕ кӕны. Йӕ цуры зӕххӕй цыдӕр чысыл тымбыл зыны. Уый та йӕ асдӕрасдӕр кӕпы. Хӕстӕгдӕр куы ныххӕццӕ сты, уӕд сывӕллӕттӕ хъӕр кодтой: — Кӕс-ма, нана, дӕлӕ, цыма йыл исчи дон бакалдта. Нырма хус дӕр нӕма баци. Нӕма йӕ басдӕрдта йӕ мад. Хъомгӕс ӕмӕ сывӕллӕтты мад худтысты. Сывӕллӕттӕ схъӕлдзӕг сты йӕ хӕдуӕлвӕд: — Нана, хъулон у, хъулон. Мах ыл «хъулон» сӕвӕрдзыстӕм. Куыд дзӕбӕх у! Кӕс-ма, нана цыма худгӕ кӕны! — ӕмӕ йӕ уыцы хуылыдзӕй сӕрфтытӕ кодтой. Род дӕр йӕ дзӕццытӕй, раст цыма ӕцӕг адӕймаг уыди, уыйау касти... Цардысты сывӕллӕттӕ, цымдтой ӕхсыр, хъазыдысты, цин кодтой сӕ родыл, сӕрфтой йӕ ӕдзух. Ӕрмӕст-иу ӕм арӕх куы ӕвиӕлдтой, уӕд-иу йӕ фӕстаг ӕрдӕг хӕрдмӕ феппӕрста, къах-иу акъуырдта, чъыллиппы хуызӕн. Ӕмӕ-иу уӕд худтысты Госка ӕмӕ Бобо сӕ родыл. Род-иу куы сыстонг, уӕд та сӕ-иу йӕ бырыпкъӕй басхуыста. — Хӕринаг агуры, нана, хӕринаг! Напа сын бацамыдта раздӕр, йӕ пыхмӕ йын арӕх ма ӕвналут, кӕннод цӕвын сахуыр уыдзӕн, зӕгъгӕ, ӕмӕ уӕ уӕд ӕдзух иӕмдзӕи. Фӕлӕ ӕнамонд хабар сӕмбӕлдис иухатт хъомыл. Сыхӕгты хъугмӕ дӕр фӕхӕццӕ ахӕм хъомниз, — сӕ цӕстытӕ тынг рыстысты. Цӕссыг-иу калд ӕмӕ калд ӕдзухӕй, стӕй тыхулӕфт кодтой ӕмӕ хъӕрзыдтой адӕймаджы хуызӕн. Уалынмӕ ӕрбахызти низ. Боботы кӕртмӕ. Райдыдтой риссын Хъулоны цӕстытӕ дӕр. Хъыг кодтой сывӕллӕттӕ сӕ родыл, фӕлӕ нӕ зыдтой, цӕмӕй йын фӕлидзьгн кӕнбй йӕ низ. Куыдта, мӕгуыр, Хъулон дӕр, худгӕ ма кӕм, фӕлӕ ӕдзух калдта йӕ цӕстыты сыг. Йӕ фосӕн ничи кодта хос. Иуӕй-иутӕ та сын кодтой ахӕм хос, ӕмӕ сын-иу сӕ цӕстыты бакалдтой цӕхх. Бавзӕрстой ахӕм «хос» Хъулоиыл дӕр. Бынтон ныццагъта уӕд йӕ сӕр Хъулон ӕмӕ фыццагӕй тыпгдӕр ӕркалди йӕ цӕссыг. Уӕд Бобо ныллӕууыд ӕмӕ дзырдта: — Баба, нӕ дын ратдзынӕн Хъулоны хъизӕмарӕй марыны бар... Аласӕм ӕй дӕлӕ фосы дохтырмӕ. Тӕригъӕд у. — Ӕрхъуыды кодтай! Дӕ роды мӕт дӕр ма дын кӕндзынӕн! Сдзӕбӕх уыдзӕн йӕхӕдӕг, — дзырдта фыд. Фӕлӕ сывӕллӕттӕ не ’нцадысты... Ӕмӕ фыццагдӕр базары бон араст сты дохтырмӕ. Роды сӕвӕрдтой уӕрдоныл. Бӕхтӕрӕг уыди Бобо. Госка фӕсте бадгӕйӕ, хӕцыди родыл. Фыд уыцы ӕнӕбархуызӕй бадти уӕрдоны ӕмӕ каст иуварс. Дохтыр цӕхсадта Хъулоны цӕстытӕ, радта йын сӕрдӕн хос. Цӕххы тыххӕй та бафхӕрдта фыды. Райдыдтой Хъулоны цӕстытӕ хосӕй сӕрдын. Цӕстытӕ фӕхъӕлдзӕгдӕр сты. стӕй фӕстагмӕ бынтондӕр сдзӕбӕх сты. — Худын та байдыдта Хъулон, нана, схъӕлдзӕг та ис, кӕс-ма йӕм! — цин кодтой сывӕллӕттӕ. Сыхӕгты хъуг абон дӕр ма куырмӕй лӕууы. Дыууӕ цӕсты дӕр урсӕй баззадысты. Искуыдӕм куы фӕцӕйцӕуы, уӕд ницы уыны, йӕхи скъуыры ӕмӕ фӕтӕрсы. Ӕхсыр дӕр чысыл йеттӕмӕ нал кӕпы. Хъулон та кӕрты къуымты дыууӕрдӕм дугътӕ скъӕры, саджы лӕппынау... Ӕмӕ йыл цин кӕнынц Бобо ӕмӕ Госка. МИЛА Уыдис гыццыл лӕппу Мысост. Уый цардис фыдымадимӕ ӕмӕ йӕ фыдыхп Кикоимӕ. Баба ӕмӕ Нана нӕ уыдис Мысостӕн. Фыдымад Хаир уыдис ныр тынг зӕронд, хорз зӕрдӕ, рӕвдауӕг, ӕмӕ йӕ Мысост тынг бирӕ уарзта. Госӕда та уый нӕ уарзта, тӕрсгӕ дӕр дзы кодта чысыл. Кико-иу арӕх кодта Мысостмӕ мӕсты, къухпимӕ-иу кӕй цыдис ӕмӕ йӕ, хӕринаг кӕнгӕйӕ, кӕй хъыг дардта. уый тыххӕй. Къухнийы цардис чысыл сау куыдз Гибыц. Уымӕ-иу уарзта арӕх бауайын Мысост. Уый-иу ӕрбахаста Гибыцӕн дзулы, фыды ӕмӕ сӕкӕры муртӕ, рӕвдыдта йӕ ӕмӕ-иу ӕй йемӕ акодта цӕхӕрадонмӕ кӕнӕ кӕртмӕ. Уым уыдон гӕппытӕ кодтой, згъордтой, хъазыдысты. Уыдис ма уыдонмӕ ноджы ӕндӕр куыдз дӕр, Мила, фӕлӕ йемӕ никуы хъазыдис Мысост. Мила стыр уыдис, тыхджын ӕмӕ мӕстыгӕр зындис: искӕй куыйтӕм гӕпп кодта, лӕбурдта ӕмӕ сӕ ӕууӕрста. Мысосты нӕ уагътой Миламӕ хӕстӕг цӕуын дӕр, тарстысты, ууыл дӕр куы фӕхӕца. Ӕмӕ Мысост тарстис Милайӕ: куыддӕр-иу ӕй федта кӕрты, афтӕ-иу лидзынмӕ фӕцис ӕмӕ-иу хъӕр кодта йӕ фыдымадмӕ: — Нана, Мила!.. Фӕлӕ мӕяӕ иухатт Мысост кӕсы ӕмӕ Кико къухнийы дары йӕ къухы голлаг ӕмӕ карзинкӕйы цыдӕр ӕвӕры. Гибыц-иу кӕм хуыссыдис, уыцы карзипкӕйы. Хаир та йӕ разы лӕууы. Хаир дзырдта: — Тӕригъӕд мӕм кӕсынц, Кико, ныр уыдон иууылдӕр доны бакал? Мысост базгъордта хӕстӕгдӕр ӕмӕ федта, Кико голладжы кӕй ӕвӕрдта гыццыл къӕбылатӕ. Уый бамбӕрста, Гибыцӕн чысыл къӕбыстӕ кӕй райгуырдис, Кико та сӕ доны баппарынмӕ кӕй хъавы. Мысост афтӕ тынг фӕтӕригъӕд кодта уыцы мӕнкъи худӕг къӕбыстӕн, ӕмӕ хъӕрӕй ныккуыдта, стӕй куырдта: — Нана, нана, ма сӕ радт! Нӕ сӕ хъӕуы допы... нӕ хъӕуы! Ӕз сӕ не ’ппарын! Уый ныффидар голлагыл, къӕхтӕ хойы, хъӕр кӕпы, кӕуы. — Цӕй, хсрз, хорз, — загъта фыдымад, нӕ сӕ баппардзыстӕм допы... Мӕнӕ кӕс, ӕз сӕ сисдзынӕп ӕмӕ сӕ Гибыцмӕ ратдзынӕн. Ды та ма ку, ма тӕрс. Уыдон Гибыцимӕ цӕрдзысты, дӕу уыдзысты уыдон!.. Хаир райдыдта исык къӕбысты голлагӕй. Алкӕй дӕр дзы уынын кодта Мысостӕп, стӕй-иу ӕй цӕвӕрдта Гибыцы тӕсчъы. Мысост-иу райста алкӕй дӕр, сӕрфта йӕ ӕмӕ йӕм кодта ракӕс-бакӕс. Къӕбыстӕ уыдысты цыппар, дыууӕ сауы ӕмӕ дыууӕ хъулоны. Сӕ дзыхтӕ уыдысты гыццыл, цӕстытӕ — ӕхгӕд, къӕдзилтӕ — цыбыр, чысыл, лыстӕг. Ӕрбазгъордта Гибыц, багӕпп ласта тӕскъмӕ ӕмӕ райдыдта сегасы дӕр сдӕрын. Мысост сӕм бирӕ фӕкасти ӕмӕ худти. Стӕй йӕ Хаир акодта хуыссынмӕ. Дыккаг райсом Мысост райхъалис раджы. Рудзынгӕй мидӕмӕ кастис хур, уыдис рухс ӕмӕ хъӕлдзӕг. Зӕронд ус уаты нӕ уыдис — уый ноджы раздӕр сыстадис ӕмӕ рацыдис кӕдӕмдӕр. Фӕрсаджы бын ныууасыдис уасӕг. Мысосты бафӕндыдис акӕсып, кӕцы уасӕг уасы (уыдонмӕ уыдис дыууӕ уасӕджы сау ӕмӕ сырх). Уый фӕгӕпп ласта йӕ хуыссӕнӕй ӕмӕ базгъордта фӕрсагмӕ. Уайтагъд уый ауыдта, кӕрты кӕй фӕцӕуы Кико ӕмӕ кӕй фӕхӕссы голлаг. Раст, къӕбыстӕ кӕм ӕвгӕдта, уыцы голлаг. «Уый доимӕ цӕуы, — ахъуыды кодта Мысост, — къӕбысты баппарынмӕ хъавы». Мысост ныхъхъӕр кодта ӕмӕ разгъордта уатӕй ӕддӕмӕ. Афтӕ, уыцы иу хӕдоны мидӕг, бӕгъӕввадӕй, разгъордта къӕсӕрмӕ, къӕсӕрӕй кӕртмӕ ӕмӕ згъоры Кикойы баййафынмӕ. Згьордта ӕмӕ ӕдзух хъӕр кодта: — Нӕ хъӕуы, нӕ хъӕуы! Ӕри къӕбысты! Хъӕр айхъуыста зӕронд ус, Хаир, разгъордта кӕртмӕ ӕмӕ фезгьоры Мысосты баййафынмӕ. Згьоры, згьоры Мысост, ӕмӕ ӕваст — Мила! Лӕууы дуары раз, асхъаудта дӕндӕгтӕ ӕмӕ афтӕ бирӕгъау кӕсы. Фӕтарсти Мысост, фӕлӕууыди, исдугмӕ фӕстӕмӕ ралидзынмӕ хъавыдис, фӕлӕ фӕхъуыды кодта къӕбысты ӕмӕ алвӕста дарддӕр. Уайтагъд Мила дӕр йӕ фӕдыл ныххоста, фӕразӕй ис Мысостӕй ӕмӕ фезгъоры размӕ. Гъе, афтӕ згъордтой: ӕппӕты разӕй Мила, уый фӕстӕ — Мысост, сегасы фӕстӕ — зӕронд ус. Ныр Кико та донмӕ хӕстӕгӕй-хӕстӕгдӕр кӕнын байдыдта. Кӕсы Мысост ӕмӕ уыны, Кико бынтондӕр бахӕццӕ донмӕ, систа голлаг хӕрдмӕ ӕмӕ йӕ ӕгасӕйдӕр доны цӕппӕрста. Схъӕр кодта Мысост, ныккуыдта... Ныр кӕсы ӕваст, ӕмӕ Мила дӕр донмӕ йӕхи нысхуыста. Ноджы кӕсы: Мила фӕстӕмӕ донӕй былмӕ сгӕпп ласта ӕмӕ йӕ дзыхы цыдӕр рахӕссы... Голлаг... Къӕбыстимӕ! Мила йӕ доны рауардта, дӕндӕгтӕй йыл фӕхӕцыдис ӕмӕ йӕ феппӕрста былмӕ. Мысост уайтагъд базгъордта, райхӕлдта голлаг, кӕсы, ӕмӕ къӕбыстӕ иууылдӕр — ӕгас. Уый сӕ ракалдта зӕхмӕ, — лӕсынц, хъыллист кӕнынц, бырынчъытӕй кӕрӕдзи басхойынц... Цы хорз у, — сегас дӕр ӕгас сты! Багӕпп кодта Мысост Миламӕ, ныккодта йӕ йӕ хъӕбысы, кодта йын пъатӕ. Уый та ӕгасӕй дӕр хуылыдз уыдис, йӕхи-иу ацагъта, йӕ дон йӕ уӕлӕйӕ тӕдзы. Ӕгасӕй ныххуылыдз ис Мысост дӕр, фӕлӕ уӕддӕр рӕвдыдта Милайы. Базгъордта Хаир, фӕтарстис. — Цы ми кӕныс, цы ми кӕныс, — хъӕр кӕны зӕронд, — ныууадз Милайы, фӕхӕцдзӕн дыл уый! Уый бирӕгъ у, мӕстыгӕр. Раду, раду уымӕй иуырдӕм! — Нӕ, мӕстыгӕр пӕу, нӕу, — зӕгъы Мысост, — дзӕбӕх у, сабыр, — Ӕмӕ худы ӕмӕ сӕрфтытӕ кӕны куыдзы. Мила та йын сдӕры йӕ фындз, йӕ цӕстытӕ, йӕ уадултӕ, алцы ран дӕр. Ӕрӕмбырд кодта зӕронд ус къӕбысты йӕ раздарӕны (куатӕйы) ӕмӕ сӕ ахаста хъӕмӕ. Мысост азгъордта йӕ фӕдыл, уый фӕстӕ та Мила. Кико та раздӕр ацыдис — мӕстыйӕ! Ӕрбахастой къӕбысты къухпимӕ ӕмӕ сӕ радтой Гибыцӕн. Уый сыл куыд бации кодта, стӕй куыд хъист кодта фырцинӕй! ФИППАИНӔГТӔ Кочысаты Розӕйӕ дарддӕр ацы чиныгмӕ бацӕугӕ фысджытӕ се 'ппӕт дӕр литературой куыст кодтой дыууӕ заманы, федтай дыууӕ дуджы цард: Октябри революцийы размӕ ӕмӕ уый фӕстӕ. Ӕцӕг, Токаты Алихан дӕр бирӕ ницы федта ног заманӕй, ног дугӕй, афтӕмӕй фӕхъуидис 20-ӕм азты тӕккӕ райдайӕны. Фӕлӕ уий тох кодта болыиевикон идеяты сӕрыл ӕмӕ йе сфӕлдыстадмӕ дӕр фӕхӕццӕ сты уыцы ӕууӕлтӕ («Алыхуызон мӕсыг», «Дургӕнӕг» — Валерий Брюсовӕй тӕлмац, «Хӕстон зарӕг» — Шандор Петсфийӕ тӕлмац, «Хох! Мӕ хох, мӕ хох, мӕ хох...», «Хох фӕцӕуынц», «Хохы цард» ӕмӕ ӕнд.). Кӕд Хъороты Дауыт 1924 азмге фӕцардис ӕмӕ ма ӕндӕр уацмыстӕ дӕр ныффыста, уӕддӕр, Кочысаты Розӕйау, йӕ угерӕх популярондзинад сӕйраджы бӕт у йӕ иуактон комедийыл. «Гӕды лӕг, кӕнӕ Нге пъырыстыф сӕрра» Розге ниффыста 1905 азы ӕмӕ йӕ ныммыхуыр кодта 1907 азы. Дауыт та «Ӕз нӕ уыдтӕн — гӕды уыди» ныффыста 1910 азы, мыхуыр та йӕ ныккодта 1913 азы. Ӕнгг гуырысхойӕ зӕгъӕн ис уый ӕмӕ Дауытыл кӕй фӕзындис Розӕйы комедийы. хӕрзиуӕгон ӕндӕвдад. Ныр уыцы дыууӕ уацмысы мах ӕвӕрӕм фӕрсӕй-фӕрстӕм, се 'хсӕн цы фондз азы ис, уый ӕнӕ хатгӕйӕ. Ӕввахс сӕм лӕууы къорд цӕмӕйдӕрты Токаты Алиханы драмӕ «Урс сынтытӕ», зӕгъӕн ис, сӕйраджы. йге комедион моменттӕй, хъӕууон цардуаджы рельефон нывтӕй ӕмӕ афтӕ дарддӕр. Иӕ ныффыссыны рӕстӕг — 1913 аз кӕнӕ та раздӕр. Къорд цӕмӕйдӕрты. бӕт у Гуырдзибеты Бласкайы «Ӕдылы»-имӕ, Брытъиаты Елбыздыхъойы сфӕлдыстадимӕ. Уыцы бастдзинадӕн ис гердзон бындур, ӕвзӕры бӕлвырд историон ӕмӕ социален ӕрмӕгӕй ӕмӕ йын ницы хуызы ис ӕндӕвдадыл банымайӕн. «Урс сынтытӕ»-н уӕлӕмхас нысаниуӕг кӕй ис Токаты Алиханы сфӕлдыстады, сӕйраджы сӕйраг поэт кӕй у, уымге гӕсгӕ йын йӕ драмӕ нӕ бахастон ацы чиныгмӕ. Ис йӕ «Уацмысты» (1973) ӕмбырдгонды, астӕуккаг ӕмӕ уӕлдӕр скъолаты хрестоматиты ӕмӕ ӕнцон ссарӕн у чиныгкӕсӕгӕн. Афтӕ зӕгъӕн ис Барахъты Гинойы стыр кадджытӕй дӕр — «Азджериты Куыцыкк» ӕмӕ «Уӕлладжыры кадӕг»-ӕй дӕр. Гинойы сфӕлдыстадонцӕсгом ӕвдисынц сӕрысуангӕй йӕ лирикон ӕмдзӕвгӕтӕ ӕмӕ новеллистон прозӕ, стӕй иннӕ уацмысты кой дӕр цӕуылнӕ хъуамӕ кӕнӕм?! Фӕлӕ йӕ оригиналондзинад фольклорон сюжеттӕй не сӕрттывтӕ. Уымӕ гӕсгӕ ӕмӕ ма ноджы сӕ егъау гуырахстмӕ гӕсгӕ «Азджериты Дуыцыкк» ӕмӕ «Уӕлладжыры кадӕг» ацы чиныджы ӕтте баззадысты. Ӕнӕ уый дӕр дзы Гинойӕ фылдӕр уацмыстӕ никӕмӕн ис, ӕцӕг, фысгӕ дӕр фылдӕр ныккодта иннӕтӕй. Цӕттӕ уацмыстӕй дӕр чиныг аразын индивидуален хъуыддаг у. Чизоны мӕ раны ӕндӕр исчи ацы дыууӕ стыр поэмӕйы равзӕрстаид. Фӕлӕ ныртӕккӕ «мӕ раны» мӕхӕдӕг кӕй дӕн, уымӕ гӕсгӕ мӕ уырны: Барахъты Гинойы поэзийы ӕмӕ прозӕйы хуыздӕр, ахсджиагдӕр, оригиналондӕр уацмыстӕ аккаг бынат ссардтой ацы чиныджы. Кочысаты Розӕ ӕмӕ Илас Ӕрнигон бирӕ бынтӕ нӕ ныууагътой, чизоны нӕм сӕ иуӕй-иу фыстытӕ хӕццӕ дӕр нӕ фесты. Уый адыл мын равзар-бавзары фадат нӕ уыдис. Афтӕмӕй та сӕ цас гӕнӕн ис, уымӕй хуыздӕр хъуамӕ равдыстаин. Бар-ӕнӕбары чиныгмӕ хаст ӕрцыдысты Розӕйы ӕппӕт фыстытӕ: дыууӕ пьесӕйы ӕмӕ ма суанг уац дӕр, стӕй ма йӕ сӕфт пьесӕйы цыбыр мидис Ӕлборты Барысбийы мысинӕгтӕм гӕсгӕ Барысбийӕн йӕхи фыстӕй. Уӕдӕ Ӕрнигон Иласы дӕр бахъуыдис равдисын канд йӕ лирикон ӕмдзӕвгӕтӕ ӕмӕ кадӕджы скъуыддзагӕй нӕ, фӕлӕ ма йӕ иунӕг радзырд «Челе»-йӕ дӕр ӕмӕ йӕ дыууӕ драматикон миниатюрӕйӕ дӕр. Багъӕраты Созыр ӕмӕ Малиты Георгийы тыххӕй дзургӕйӕ уый зӕгъын хъӕуы ӕмӕ нырмӕ дыгурон диалектӕй ирон ӕвзагмӕ тӕлмац нӕ уыдысты. Ирон чиныгкӕсджыты фылдӕр хай та дыгуронау не ’мбары, уӕлдайдӕр та Хуссар Ирыстоны. Иуӕй-иу хатт иугай дзырдтӕ ӕмӕ спецификой грамматикой формӕтӕ цӕхгӕр слӕууынц поэты уацмысӕй ирон чиныгкӕсӕджы ӕхсӕн. Хъыгагӕн, ирон литературой ӕвзаг йӕ рӕзты фӕндагыл абоны онг дӕр йӕхимӕ не ’рбайста дыгурон диалекты ӕвӕджиау хӕрзиуджытӕ. Дзырдуӕтты нӕм иугай дыгурон дзырдтӕ вӕййы, — арсы хъуыны мӕлдзыг, голладжы къуымы абази!, — фӕлӕ уыдон фарст не скъуыддзаг кӕнынц. Хъӕуы сӕрмагонд къамис, цӕмӕй уый бакусид литературой ӕвзаджы фондмӕ диалектикой дзырдтӕ хӕссыны фӕткойтыл. «Для литературного осетинского языка является весьма существенным использование в максимальной степени выразительных ресурсов дигорского диалекта, которые, в частности в отношении лексики, весьма значительны и которые могут, во-первых, послужить для обогащения литературного языка и, во-вторых, способствовать дальнейшему сближению этих двух диалектов»1, — фыста Абайты Васо 40 азы размӕ. Ахӕм уыдис 20-ӕм азты ӕмбисы Тыбылты Алыксандрмӕ дӕр: «...Для обогащения и развития [осетинского литературного языка} ■ В. И. Абӕв. Осетинский язык и фольклор. I., М.-Л., 1949, ф. 359. 413: возможно будет использовать, как строительный материал, лексическое богатство всех диалектных разветвлений осетинского языка. Метод использования словарных ресурсов, кроющихся в отдельных диалектах, сообщит достаточную гибкость новому общеосетинскому литературному языку...»2 Ацы куыст рӕстӕгыл конд куы ӕрцыдаид, уӕд нӕ абон, чизоны, нӕ дӕр хъӕуид дыгурон тексттӕ ирон ӕвзагмӕ тӕлмац кӕныны сӕр. Ӕгӕр-мӕгуыр нӕм ирон-дыгурон ӕмӕ дыгурон-ирон дзырдуат дӕр нӕма ис. Уый та ӕнцон саразӕн уаид Вс. Миллеры «Ирон-уырыссаг-немыцаг дзырдуат», Абайты Васойы «Историон-этимологон дзырдуат», Васойы «Ирон ӕмӕ дыгурон диалектты хицӕндзинӕдты очерк» ӕмӕ Исаты Мӕхӕмӕты «Ирон ӕвзаджы дыгурон диалект»-ы бындурыл. Зӕгъын ма хъӕуы уый дӕр ӕмӕ дыгурон тексттӕ бӕлвырд, стабилон орфографимӕ гӕсгӕ мыхуыргонд кӕй нӕ фӕцӕуынц, фӕлӕ автортӕй алкӕмӕн йӕхи растфыссынадмӕ гӕсгӕ. Уый та хаттӕй-хатт нал радты, цы дзырд ис нӕ разы, уый рахатыны фадат дӕр. Ӕвӕццӕгӕн, диалектӕн дӕр, иугӕр ыл уацмыстӕ фыст ӕмӕ мыхуыр цӕуы, уӕд ӕнӕмӕнгхъӕуӕг сты бӕлвырд орфографион фӕткойтӕ. Багъӕраты Созыр фыста ӕрмӕст ӕмдзӕвгӕтӕ. Малиты Георги дӕр сӕйраджы у поэт, фыста ӕмдзӕвгӕтӕ ӕмӕ поэмӕтӕ, фӕлӕ ма йӕм ис прозаикон ӕмӕ драматикон уацмыстӕ дӕр. Ацы чиныгмӕ хаст ӕрцыдис ӕрмӕст сӕ поэзи. Тӕлмацгӕнджытӕ бацархайдтой, цӕмӕй максимален ӕгъдауӕй дыууӕ дыгурон поэтӕн дӕр хъахъхъӕд ӕрцӕуа сӕхи лексикӕ, стилистикой ӕууӕлтӕ ӕмӕ афтӕ дарддӕр. Ацы чиныг цӕттӕ кӕнгӕйӕ ӕз спайда кодтон канд фысджыты хицӕн ӕмбырдгӕндтӕй нӕ, фӕлӕ ма зӕронд журналтӕ ӕмӕ архивен ӕрмӕджытӕй дӕр. Кочысаты Розӕйы уацмыстӕ мыхуыргонд цӕуынц ахӕм чиныгмӕ гӕсгӕ: Кочысаты Розӕ. Рухсмӕ бӕлгӕйӕ. Пьесӕтӕ ӕмӕ статья. Цӕгат Ирыстоны чингуыты рауагъдад, Орджоникидзе, 1960. Хъороты Дауыты пьесӕ «Уарзӕттӕ» мыхуыргонд цӕуы ахӕм чиныгмӕ гӕсгӕ: Хъороты Дауыт. Ироны сагъӕс. Уацмыстӕ. Орджоникидзе, 1960. Ко мед и «Ӕз нӕ уыдтӕн — гӕды уыди» мыхуыргонд цӕуы авторы къухфыстмӕ гӕсгӕ. Ист у Хуссар Ирыстоны зонадон-иртасӕг институты архивӕй, ф. 3, арх. № 1. Багъӕраты Созыры ӕмдзӕвгӕтӕ тӕлмацгонд ӕрцыдысты йе ’мбырдгонд «Зӕрди дуар»-ы 4-ӕм ӕххӕстгонд рауагъдмӕ гӕсгӕ. Чиныгаразӕг поэт Тетцойты Таймураз архивӕй систа ӕмӕ фыццаг хатт рухсмӕ рахаста Созыры 36 ӕмдзӕвгӕйы. «Зӕрди дуар»-ы 4-ӕм ӕххӕстгонд рауагъд рацыдис 1978 азы (чиныгуадзӕн «Ир», Орджоникидзе, 1978.). Токаты Алиханы ӕмдзӕвгӕтӕ ӕмӕ дыууӕ скъуыддзаджы «Ӕз зонын тӕхын уӕларвмӕ...» ӕмӕ «Райсомы ӕрттивгӕ хуры тын...» мыхуыргонд цӕуынц ахӕм чиныгмӕ гӕсгӕ: Токаты Алихан. Уац2 Тыбылты Алыксандр. Равзаргӕ уацмыстӕ. Цхинвал, 1964. ф. 35.мыстӕ. Чиныгуадзӕн «Ир», Орджоникидзе, 1973. Чиныг сарӕзтаХъодзаты Ӕхсар. Скъуыддзаг «Ӕрмӕст знон райстон «Чырыстон цард». Ныррызти фырцинӕй мӕ зӕрдӕ...» ист у журнал «Чырыстон Цард»-ы редактор Цомайты Харлампийы номыл ӕрбарвитгӕ фыстӕгӕй. Мыхуыргонд цӕуы «Чырыстон Цард»-ы 1915 азы 3-ӕм номыры текстмӕ гӕсгӕ (ф. 150—151). Кӕронӕй ма дзы ис «ӕнӕпоэтикон» ныхас дӕр: «Тынг бацин кодтой ам (Бакуыйы?— Т. Р.) Ирӕй цы гыццыл къорд зонын, уыцы адӕмтӕ. Йӕ бон кӕмӕн цӕмӕй уа, уымӕй баххуыс кӕндзӕн. Ацы хорз хъуыддагӕй йеехи ничи аласдзӕн, ӕз кӕй зонын, уыцы къордӕй. Зӕрдӕйӕ тынг арфӕ кӕнӕм журнал рауадзджытӕн, фыдӕбонгӕнджытӕн иумӕйаг хуымы. Байрайат, байрайат, мыггаг тауджытӕ!/!» Алихан «уарзон фыд Харлампи» кӕмӕ фыста, уый уыдис сауджын, фӕлӕ йӕ дины хъуыддӕгтӕй ӕвдӕлдис ирон литературӕйы рӕзтмӕ хъусдарынмӕ дӕр. «Чырыстон Цард» кӕд официален орган уыдис, уӕддӕр дзы бынат ардтой фысджытӕ дӕр, сӕ уацмыстӕй дзы мыхуыр кодтой Гӕдиаты Секъа, Токаты Алихан, Хъороты Дауыт, Илас Ӕрнигон ӕмӕ ӕндӕртӕ. Малиты Георгийы ӕмдзӕвгӕтӕ ӕмӕ кадджытӕ тӕлмацгонд ӕрцыдысты, чиныгуадзӕн «Ир» 1973 азы кӕй рауагъта ирон ӕмӕ уырыссаг ӕвзӕгтыл, йӕ уацмысты уыцы ӕмбырдгонд «Ирӕф»-мӕ гӕсгӕ. Чиныг мыхуырмӕ бацӕттӕ кодта Георгийы фырт поэт ӕмӕ прозаик Малиты Васо. Ӕрнигон Иласы уацмыстӕ мыхуыргонд цӕуынц ахӕм чиныгмӕ гӕсгӕ: Илас Ӕрнигон. Ӕрымыс-иу мӕн... Уацмыстӕ. Чиныгуадзӕн «Ир», Орджоникидзе, 1979. Чиныг сарӕзта Хъодзаты Ӕхсар. Ӕмдзӕвгӕ «Фыд йӕ фыртӕн фӕдзӕхсы» ист у Хуссар Ирыстоны. зонадон-иртасӕг институты архиеӕй (ф. 3, ар. №5, сыф 203). Уым ис Косыраты Сӕрмӕты къухфыстӕй, йӕ бынмӕ —1917, Владивосток. Ӕмдзӕвгӕйы публикацитимӕ абаргӕйӕ ацы къухфысты ис 3 строфайы фылдӕр. Чиныджы тексты сӕ бынат хъуамӕ уаид 1, 3 ӕмӕ 5-ӕм строфаты фӕстӕ. Ӕмдзӕвгӕ «Рауай-рацу» (Туал.чаг зарӕг» дӕр ист у уыцы ранӕй, ф. 244—245. Йӕ публикацитӕй уымӕй хицӕн кӕны ӕмӕ Сӕрмӕты къухфысты 3-аг ӕмӕ 4-ӕм строфатӕн сӕ бынӕттӕ ивд сты. Композицией ӕгъдауӕй, ӕвӕццӕгӕн, афтӕ растдӕр у. 5-ӕм строфайы фыццаг дыууӕ рӕнхъы та къухфысты хицӕн кӕнынц ӕрмӕстдӕр дзырдты равӕрдӕй: чиныджы у «Булӕмӕргъ ӕрымысы Сау гуырдау йӕ къайы...», Сӕрмӕты къухфысты та: «Сау гуырдау ӕрымысы Булӕмӕргъ йӕ къайы...» Ӕттаг бакастӕй ацы хицӕндзинад бирӕ ницы давы, фӕлӕ 3-аг ӕмӕ 4-ӕм строфатӕн сӕ бынӕттӕ фӕивгӕйӕ, ома къухфысты куыд у, афтӕ, сӕ фӕстӕ хуыздӕр фидауынц къухфысты уӕлдӕр ӕрхӕсгӕ дыууӕ рӕнхъы. Уымӕй дарддӕр ма къухфысты ис ӕндӕр рефрен: «зӕд» нӕ, фӕлӕ «уд». Барахъты Гинойы ӕмдзӕвгӕтӕ, поэмӕ ӕмӕ радзырдтӕ мыхуыргонд цӕуынц ахӕм чиныгмӕ гӕсгӕ: Барахъты Гино. Уӕлла415, джыры кадиг. Поэзи. Театр. Публицистики. Чиныгуадзин «Ир», Орджоникидзе, 1975. Чиныг саризта Джыккайты Шамил. Ӕмдзивгӕ «Аллаверды» мыхуыргонд цӕуы ахим чиныгмӕ гисги: Барахъты Гино. Ӕмдзивгитӕ ӕмӕ зарджыти. Джиппы рауадзӕг — ОСОНО, Дзауджыхъӕу, 1924. Ӕмдзӕвгӕ «Куы рациуын нӕ фитин уынгми...» (А. С. Пушкиний) мыхуыргонд циуы альманах «Зиу»-ы 2-аг чиныгмӕ гӕсгӕ (Мискуы— Дзиуджыхъӕу, 1927). Ӕмдзивгӕ «Куы ’рциуы хист, куы виййы мард...» (Н. А. Некрасовий) дир мыхуыргонд циуы «Зиу»-ы 2-аг чиныгми гисгӕ. Ӕм■дзивгӕ «Ды мигуыр ди... Стонг, филладий...» (Скиталецӕй) мыхуыргонд циуы Гинойы «Ӕмдзӕвгӕтӕ ӕмӕ зарджыты» чиныгмӕ ■гисгӕ (1924). Чиныгаразӕг