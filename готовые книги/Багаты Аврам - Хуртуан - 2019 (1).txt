
Багаты Аврам райгуырд 1943 азы Горӕтгӕрон районы Ногиры хъӕуы. Дӕсгай азты цард Тарскӕйы. Астӕуккаг скъолайы фӕстӕ службӕ кодта Советон Ӕфсады рӕнхъыты. 1966-1970 азты ахуыр кодта уӕл-дӕр скъолайы, каст фӕци Цӕгат Ирыстоны Хетӕгкаты Къостайы номыл паддзахадон университеты филологон факультет. Ахуыры фӕстсе йӕ кусынмӕ ӕрбахуыдтой газет <<Рӕстдзинад>>-ы редакцимӕ ӕмӕ абон дӕр кусы уым. Райдыдта кӕстӕр литературой кусӕгӕй, уыд газеты уацхӕссӕг, хайады сӕргълӕууӕг, 1984-2005 азты та — сӕйраг редакторы хӕдивӕг. Ныртӕккӕ у газеты хайады сӕргълӕууӕг. Аст ӕмӕ дыууиссӕдз азмӕ газеты фӕрстыл ныммыхуыр кодта мингай ӕрмӕджытӕ: очер-ктӕ, публицистон уацтӕ, тематикой фӕрстӕ, интер-вьютӕ, репортажтӕ. 1977-1978 азты уыцы иу растӕджы куыста республикӕйы Журналистты цӕдисы бӕрнон се-кретарӕй, уыд ССР Цӕдисы Журналистты цӕдисы IV съезды делегат.
Фӕллойы ветеран Богаты Аврам у ССР Цӕдисы — Уӕрӕсейы Федерацийы Журналистты ӕмсе Фысджыты цӕдисты уӕнг, Республикӕ Цӕгат Ирыстоны-Аланийы кулътурӕйы сгуыхт кусӕг, Республикӕ Хуссар Ирыстоны сгуыхт журналист. Дыууӕ хатты уыдис РЦИ-Аланийы Журналистты цӕдисы Гӕздӕнты ӕфсы-мӕрты номыл премийы лауреат, у Цӕгат Ирыстон немы-цаг оккупанттӕй ссӕрибар кӕныны фӕдыл республикой конкурсты уӕлахиздзау, газет «Рӕстдзинад»-ы Дзиойты Мухтары номыл премийы фыццаг лауреат, республикой сфӕлдыстадон конкурс «Мӕ амондджын бинонтӕ»-йы уӕлахиздзау (2008 аз), не Стыр Уӕлахизы 65 азы кадӕн ӕмӕ РЦИ-Аланийы Профцӕдисты организациты иугонды конкурсты уӕлахиздзау (2012 аз), Уӕрӕсейы ДОСААФ-ы
Центпрон Советы кадджындӕр хӕрзиуӕг - майдан «Советом Цӕдисы фыццаг ӕртсе хатты Хъӕбатыр А.И. Покрышкин»-ы кавалер, ДОСААФ-ы кадджын уӕнг.
Йӕ бирӕазон сфӕлдыстадон фӕллойы ӕмӕ фыды-бӕстӕйон журналистикӕмӕ стыр бавӕрӕны тыххӕй Багаты Аврамӕн лӕвӕрд ӕрцыд РЦИ-Аланийы Журналистты цӕдисы Кады грамотӕ, РЦИ-Аланийы Парламенты Кады грамотӕ (2012 аз); хорзӕхджын ӕрцыд майдантӕ «Ирыстоны Намысӕн» (2013 аз) РЦИ-Аланийы Ветеранты советы ӕмӕ ӕндӕр ӕхсӕнадон организациям Кады грамотӕтӕй, юбилейон майдантӕй.
Багаты Аврам у, йӕ царды дзӕвгар азтӕ кӕм арвы-ста, уыцы хъӕу — Тарскӕйы кадджын гражданин. 2009 азы чиныг «Фарн>> кӕй сарӕзта, уый тыххӕй та йын 2013 азы саккаг кодтой Фарныхъӕуы кадджын граждани-ны ном.
2013 азы июны Аврамы хицауад схорзӕхджын кодта майдан «Уӕрӕсейы патриот»-ӕй. Уыцы хӕрзиуӕг ын саккаг кодта Советон Цӕдисы ирыстойнаг Хъӕбатырты ӕмӕ хӕсты архайджытыл очерктӕ ӕмӕ публицистон уа-цты, Ирыстоны граждӕнты 'хсӕн газет «Рӕстдзинад»-ы фӕрцы патриотизм пропогандӕ кӕныны тыххӕй.
Багаты Аврам кӕны ӕхсӕнадон куыст дӕр. 2015 азы октябрь/ ӕвзӕрст ӕрцыд РЦИ-Аланийы Ветеранты советы уӕнгӕй.
Багаты Аврамы литературой ӕрмӕджытӕ фылдӕр мыхуыргонд цӕуынц журнал «Мах дуджы». Йӕ сӕйраг темӕ у, Фыдыбӕстӕйы Стыр хӕсты ирон адӕмӕй уӕл-дай стырдӕр лӕгдзинад чи равдыста, уыдоны сгуыхт-дзинӕдтӕ ӕвдисын, сӕ дӕнцӕгӕй адӕмы зӕрдӕты па-триотизмы ӕнкъарӕнтӕ ӕвзӕрын кӕнын.
Ивгъуыд азты Багаты Аврамӕн ӕмавтортимӕ рацыд дыууӕ чиныджы — «Фарн» ӕмсе «Мад, ды таурӕгъ дӕ поэма?». бирӕтсен баххуыс кодта цӕстуарзонӕй чингуытаг рауадзыны хъуыддаджы.
поэзи
(ӕмдзӕвгӕтӕ)
6
Багаты Аврам
КЪОСТАЙӔН
Дӕуыл мӕхи, мыййаг, нӕ барын, Ды — Стъалы, махӕн дӕ нӕ Хур, Дӕ разы зӕххӕй къуыпп нӕ дарын, Фӕлӕ тырнын, зӕгъын, кӕддӕр Мӕ ном куы скъуыпдарид хӕрдмӕ Обауы бӕрзӕндмӕ уӕддӕр, Дӕ кадӕн сисин уӕд мӕ худ, Дӕ намысыл хъӕрдӕрӕй зарин. Хӕссын «Ирон фӕндыр» мӕ риуы, Мӕ къахайст — фидар, ныфс нӕ чиуы, Дӕ «Додой» раивдзӕн мӕ зарӕг, Ирыстон дидинӕгдон фестдзӕн, Нӕ мӕт, нӕ сагъӕстӕ нын Терк Кӕдӕмдӕр дард ранмӕ фӕласдзӕн. Нӕ иугонд Иры ‘рцӕрдзӕн фарн, Уыдзӕн нӕ буц къонаты хъарм.
2015 аз, октябрь
ХУРТУАН
7
ФӔСМОН
Адӕймаг... цӕй арфӕйаг, цӕй уӕззау дзырд!
Чи нӕ кӕны адӕймагӕн аргъ?
Иу бон та кӕйдӕр фӕдыл рӕузӕрдӕ чызг Алыгъди, фӕци тӕхынхъом маргъ.
Чи уыди, кӕй цахъхъӕн лӕг? Кӕцы хъӕуккаг? Ахӕм фарсттӕн дзуапдӕттӕг нӕ уыд.
Ацарӕзта уайтагъд уый «фӕрнджын хъуыддаг», Карджын лӕгмӕ сонт чызгӕй фӕцыд.
Ласта-иу ӕй денджызмӕ йӕ хъӕздыг мой, «Чайкӕ»-иу ӕй ‘рбаскъӕфта хъӕмӕ.
Айхъуыст чызгӕн хъӕубӕстыл йӕ «хорзы» кой — Лӕг фӕткъуытӕ ку ‘аласта уӕймӕ.
Федтой-иу ӕй лӕппутимӕ горӕты, Бонцъӕхтӕм-иу хӕдзармӕ нӕ цыд. Мой ӕрхӕццӕ... урс цацатӕ, морӕтӕ, Ӕмӕ дзы цынӕхуыз къаба уыд!
Фӕлӕ чызгӕн нал уыди йӕ зӕрдӕйы Дзаумӕттӕм тырнындзинад ӕппын, Бахауд ‘взонг уд хъуыдытӕ ‘мӕ сагъӕсты, Ног та сайдта сонт зӕрдӕйы фын.
Бампылд, баруад хуры тӕвдӕй дидинӕг, Донцухӕй кӕм у йӕ бон цӕрын.
Чызгмӕ сдзырдта риуы къуымӕй фидиуӕг: «Бахъуыд дӕу дӕ цӕгатмӕ цӕуын».
8
Богаты Аврам
Мой та иу хатт дард балцы куы фӕцыди, Ног та усы бабуц кӕнын хъуыд, — Чызг сӕркъул, ӕнкъард зӕрдӕйӕ схӕцыди Ӕмӕ фыды хӕдзармӕ фӕцыд.
Ис ӕппӕт хъӕздыгдзинадӕй балхӕнӕн, Арвӕй ‘рисӕн хъусы цӕгӕн мӕй.
Хорз адӕм, мӕ ныхӕстӕ уӕм бахъарӕд: Уарзондзинад балхӕнӕн дзы нӕй!
Адӕймаг... цӕй арфӕйаг, цӕй уӕззау дзырд! Хъуамӕ дӕу куыд асайа дӕ фын?
Адӕймаг — ӕппӕт дунейы царды куырд, Азты тары фидӕны бон уын.
ХУРТУАН
9
УАРЗТЫ ФӔД
О, ныр дӕр куы ‘рбалӕууыс мӕ зӕрдыл, — Цӕстыты раз февзӕры дӕ хуыз.
Ӕз кӕддӕр нымадтон дӕу мӕ зӕрдыл, Зӕрдӕмӕ дӕ алы фезмӕлд хызт.
Уарзтон дын дӕ даргъ дзыккуты ставд быд, Уарзтон дын дӕ фӕрдгуыты ӕрттывд, Уарзтон дын дӕ къӕхты айст, дӕ тагъд цыд, Ӕз уыдтӕн дӕ иу фендӕй рӕвдыд.
Фӕлӕ абон ницыуал ис не ‘хсӕн, Зӕрдӕйы ма ‘рмӕст ныууагътай фӕд, Нӕй йын сисӕн, дардмӕ йын нӕй фехсӕн, Уадз, цыртӕн мын рагуарзтӕн лӕууӕд.
Ю Багаты Аврам
ЗАРӔГ ТАРСКӔЙЫЛ
Кадджын хъӕутӕ бирӕ ис нӕ Иры, Фӕлӕ дзы мӕ хъӕуӕй хуыздӕр нӕй, Рог дымгӕ йӕм хӕхты цъуппӕй ‘рсимы, Ирд ӕхсӕвы йӕм фӕхуды мӕй.
Тарскӕ, мӕхи рӕсугъд хъӕу Тарскӕ, Кӕнын дӕ ӕз хъӕбулы уарзтӕй уарзгӕ, Ды дӕ мӕ рагбонтӕн сӕ авдӕн, Ды дӕ мӕ рухс бӕллиц мӕнӕн.
Хъӕдӕмбӕрзт рӕгътӕ д’алыварс уырдыг, Нӕртон уӕйгуытау, хъахъхъӕнӕг лӕууынц. Дӕ Хуссарӕй дыргъджындӕр Хуссар нӕй, Фӕткъуы, кӕрдо... цынӕ дзы зайы, цы.
Тарскӕ, мӕхи дзӕбӕх хъӕу Тарскӕ, Ды дӕ нӕ Иры аргъӕутты бӕстӕ, Кӕнын дӕ ӕз хъӕбулы уарзтӕй уарзгӕ, Тъымытъыматӕм цӕр ӕмӕ мын цӕр!
Уӕздандӕр адӕм никуы ис зӕххыл, Нӕ сайын, нӕ, ӕргомӕй йӕ зӕгъын. Ӕгъдау раттынмӕ уазӕгӕн хуыздӕр... Сӕ цӕхх-къӕбӕрӕй фендзысты дӕу дӕр.
Тарскӕ, нӕхи рӕсугъд хъӕу Тарскӕ, Ды дӕ нӕ Иры аргъӕутты бӕстӕ, Кӕнӕм дӕ мах хъӕбулы уарзтӕй уарзгӕ, Тъымытъыматӕм цӕр ӕмӕ нын цӕр!
ХУРТУАН
11
ДЫМЫСТӔР
(Ӕ.С-сен)
Цырагъӕй хицауӕн лӕууыдтӕ, Йӕ фарсмӕ хъал цыдӕй цыдтӕ. Йӕ дӕлфад стӕрынмӕ рӕвдз уыдтӕ, Ӕдзухдӕр амондджын зындтӕ.
Дӕ пъеро баихсыд фыссынӕй, Фысгӕ та — хицауыл фылдӕр: Поэмӕ, очерк, диферамбтӕ... Фыссынӕй не ‘фсӕстӕ кӕддӕр.
Фӕлӕ дӕ не суагъта уӕлӕмӕ, Хъуыдис дӕ стыр бынат, бӕргӕ, Дӕ кад куыд кодтаид нӕргӕ, -Дӕхӕдӕг — нуазгӕ ‘мӕ хӕргӕ.
Ӕмӕ куынӕ лӕууыдтӕ иуран, Уӕд дӕ уый слайда кодта иу ран.
12
Багаты Аврам
ӔДЗӔХХ УАЦМЫС
Ныффыстай ды дӕ ног уацмыс «Хъуыды», Ӕнхъӕлдтай, уый нызмӕлын кӕндзӕн зӕхх. Фӕлӕ дзы ды нӕ бавӕрдтай хъуыды, Ӕмӕ дӕ уацмыс рауади ӕдзӕхх...
Дӕ ног чиныг дын бакӕсдзысты тагъд, Ӕрцыд нӕ «Ир»-ы ацы бонты уагъд. (Куыд хорз ысты дӕ фыстытӕ ӕнтӕф бон!) Дӕ уацмыстӕй ныл ихджын дон фӕтагъд, Ныр та ныл хъуамӕ ракалай фыцгӕ дон.
ХУРТУАН
13
ТӔХӔДЖЫ МАД
Тугдзых сырдау сау цӕргӕс лӕбурдта, Расидти ыстыр Уырысӕн хӕст.
Тасдзинад ирон тӕхӕг нӕ зыдта, -Знагыл-иу куы ‘рхӕцыди йӕ цӕст.
Мысыд мад йӕ иунӕг фырты уарзгӕ, Сусӕгӕй-ӕргомӕй-иу куыдта.
Айразмӕ фӕстаг писмойы райгӕ Уарзон мадмӕ буц хъӕбул фыста:
«Знагӕн хъуамӕ сау дӕрӕн ныккӕнӕм, Райсӕм дзы нӕ мӕстытӕ, нӕ туг, Ног та хор нӕ къутуты ныккӕнӕм, Дун-дунетӕм, уадз, ӕрттива дуг».
...Стыр хӕстӕй ыздӕхтысты хӕстонтӕ, Згъордта сӕм ӕд дидинджытӕ Ир.
‘Нхъӕлмӕ кӕсгӕ мадыл уадис бонтӕ, Уарзон фырт нӕма зынди — Мӕир.
Мад нӕ зыдта, йе ‘нӕнцой хъӕбулӕн Уӕлдӕфы кӕй ахуыссыд йӕ зынг: Карз тохы куы бацыди — йӕ риу ын Асыгъта ызнаджы сау нӕмыг.
Абон дӕр ма мад кӕсы ӕнхъӕлмӕ, Хӕдтӕхӕг куы ратӕхы йӕ сӕрты, Радугъ кӕны хӕдзарӕй йӕ хъӕрмӕ, Арвмӕ кӕсгӕ аззайы сӕ кӕрты.
М Багаты Аврам
ХОХЫ КЪӔРТТ
Ӕфсадмӕ цӕугӕйӕ мемӕ аластон хохы чысыл къӕртт
Поезд мӕ Ирыстонӕй ыскъӕфта, Цӕстыхаутыл цӕссыгтӕ сыгъдысты. Поездтӕрӕг афтӕ тынг тагъд скъӕрдта! Телыхъӕдтӕ иннӕрдӕм лыгъдысты.
Аззадис мӕ уарзон зӕхх Кавказы, Мысыдтӕн ӕй алыбон дӕр мадау. Хохы къӕртт ӕз бавӕрдтон мӕ базы, Хъахъхъӕдтон ӕй раст цӕсты цырагъау.
Ме ‘мбӕлттӕ куы базыдтой мӕ хабар, Иууылдӕр уӕд бакодтой ыстыр дис,-Загътой мын: «Цӕй, удхарӕй нӕ ма мар, Равдис нын дӕ базы хӕзна, равдис!»
Систон ӕз сӕрыстырӕй мӕ хӕзна, Къорд салдаты м’ алыварс лӕууыди: Курскӕгтӕ, мӕскуыйӕгтӕ, Рязанӕй... ‘Рмӕст дзы ‘цӕг кавказӕгтӕ нӕ уыди.
Иутӕ мӕм ныккастысты ӕдзынӕг, Иннӕтӕ, ӕрра у, зӕгъгӕ, загътой. Лӕппутӕн сӕ цымыдис ӕрмынӕг, Хохы къӕртты фарсмӕ мӕ фӕуагътой.
... Иунӕг дӕр дзы не ‘рлӕууыд мӕ фарсмӕ, Иунӕг дӕр сӕ урс хӕхтӕм нӕ касти...
‘Рбайхъусут мӕм, хорз адӕм, ныхасмӕ: «Иры хӕхӕты, зонут ӕй, мӕ уарзт и!
Хохы къӕртт дӕр уымӕн уыдис мемӕ»
ХУРТУАН
15
БӔЛЛИЦ
Райс, зӕронд Дада, дӕ къухмӕ Кадджын Иры хӕхты нуазӕн.
Рацыдтӕн тӕрсгӕйӕ дугъмӕ, Нал ис бӕхы рохтӕн суадзӕн.
Ракӕн мын, Дада, цӕй арфӕ, Ӕз дӕ кӕстӕр дӕн, дӕ фидӕн. Царды акӕнон, уадз, арф фӕд, Бабӕззон фыртӕн мӕ фыдӕн.
Ӕрдз дунейы хорздзинӕдтӕй Стыр хай ракодта мӕнӕн дӕр, Зарӕг зарынмӕ ӕмгӕрттӕй Бирӕтӕй фӕдӕн сӕрӕндӕр.
Ӕмӕ кӕд мӕ чысыл Ирыл Скӕнон ӕлӕмӕты зарӕг, Уӕд нӕ уарзон зӕххы риуыл Номджынӕй цӕрдзӕнис а лӕг.
Ракӕн мын уӕдӕ, цӕй, арфӕ, Уадз, зӕлланг кӕна мӕ лирӕ, Царды акӕнон, уадз, арф фӕд, Бабӕззон фыртӕн мӕ Ирӕн.
16 Богаты Аврам
УЫРЫССАГ ПЕЦ
(Хӕстон кинонывтӕм кӕсгӕйӕ)
Арвнӕрынау Стыр хӕсты кой айхъуысти, Тугдзых сырд-ызнаг хатыр нӕ зыдта, Нӕмгуыты зӕй саузынгкалгӕ рацыди, Сабыр хъӕутыл пиллон арт ӕфтыдта.
Ихуарӕгау бомбӕтӕ ызгъӕлдысты Стыр Уырысы горӕттӕ ‘мӕ хъӕутыл, Ам сӕрыстыр, милфарсӕй лӕууыдысты Къултӕй уӕлдай пецтӕ ма сӕ къӕхтыл.
Басыгъдысты хӕдзӕрттӕ, сӕ цӕрджытӕй Чи фӕлыгъд, чи ‘рдӕгсыгъдӕй фӕмарди. Кодта цыма судзаггаджы хъарджытӕ, Уыйау-иу уырыссаг пец нынкъарди.
ХУРТУАН
17
ЗАРӔГ ИЗӔРОН ГОРӔТЫЛ
Уддзӕф цадӕг расимы дӕ уынгты Батӕгӕнгӕ хӕдзӕрттӕн ‘мӕ бӕлӕстӕн, Хуысс, мӕ горӕт, уадз ӕмӕ дӕ уӕнгты Ног хъарутӕ равзӕра хъазуат куыстӕн.
Базард:
Дӕу тыххӕй ӕз мӕ цард дӕр раттин, Куы хъӕуа раттын ӕй, гъе уӕд, Мӕ рӕсугъд горӕт Дзӕуджыхъӕу, Ӕз бирӕ уарзын дӕу.
Райсом раджы слӕудзынӕ дӕ къӕхтыл, Райдайдзӕн сӕуӕхсидимӕ бон, Хуры фӕд нӕма фӕзындзӕн хӕхтыл, Ралӕудзӕн дын афтӕ кусгӕ бон.
Базард:
Дӕу тыххӕй ӕз мӕ цард дӕр раттин, Куы хъӕуа раттын ӕй, гъе уӕд, Мӕ дзӕбӕх горӕт Дзӕуджыхъӕу, Куыд бирӕ уарзын дӕу!
Уӕдӕ аулӕф, о мӕ цӕст, мӕ горӕт, У мӕнӕн мӕ удӕнцой дӕ сурӕт.
Ды мӕнӕн мӕ авдӕн дӕ, мӕ цинад, Ды мӕнӕн — мӕ сӕрыстырдзинад.
Базард:
Дӕу тыххӕй ӕз мӕ цард дӕр раттин, Куы хъӕуа раттын ӕй, гъе уӕд, Мӕ сыгъдӕг горӕт Дзӕуджыхъӕу, Фыдбирӕ уарзын дӕу.
2
18
Багаты Аврам
ХӔРЗБОН
Ӕз хуры тынтӕм ивӕзтон мӕхи...
Дӕ ном дын-иу мӕ фыны дӕр дзырдтон, Мӕнӕй ӕмбӕхстай хъавгӕ ды дӕхи, Ӕз дӕ уӕддӕр мӕ урс бӕлон хуыдтон.
Мӕнгард у цард... Хӕрзбон, мӕ фӕлмӕн хур, Фӕдзӕхсын дын: сабыр цард кӕнон, тох, Дӕ мастӕй зӕрдӕ риуы кӕд ныддур, Уӕддӕр мӕнӕй нӕ уыдзынӕ ды рох.
Хӕрзбон, хӕрзбон, мӕ адджын сӕнтты ‘фтауц, Ды «ног ирӕттӕм» сарӕзтай дӕ ных, Хӕлар дын уӕд мӕ тавиц дӕр, мӕ тых...
Нӕ уарзт ӕрмынӕг, нал зыны йӕ билцъ.
ХУРТУАН
19
ТЕРК
Терк лӕбургӕ згъоры комы, Лидзы хӕхтӕй фӕзтӕм тагъд. Тулдз ӕд уидӕгтӕ ыстоны, Къӕдзӕхтимӕ сисы загъд.
Стыр дуртӕй, ыздухгӕ гуылфы, Хъазы рог тыччытау, раст, Айнӕг былтыл комы хуылфы Калы абухгӕ йӕ мает.
«Размӕ! — хъуысы далӕ комӕй Теркӕн арвнӕрдау йӕ хъӕр, — Бафсадон мӕ уазал донӕй Фӕзтӕ, быдыртӕ ӕз дӕр».
20
Багаты Аврам
ЦИНЫ УАЦ
(Бутпатпы Победӕйӕн)
Фыд бонтӕ ӕвзӕрста нӕ бӕстӕ, Нӕ Ирыл ыскодта фыд дуг, Ӕнкъардӕй лӕууыдысты хӕхтӕ, Лӕдӕрсти сӕ фӕхстыл-иу туг.
Йӕ фӕндагыл знагӕн цӕхгӕрмӕ Ӕрлӕууыд ӕндонриу ирон, Зыдта уый сӕрибар ӕрцӕудзӕн, Фыд дугӕн уыдзӕнис кӕрон.
Уыдаид нӕ хӕхты ӕмбисбон Цъӕх арвӕй нӕм хуры цӕст зынд.
Уӕд уыцы бон кӕмттыл фӕдисон «Уӕлахиз!» Хъӕргӕнгӕ ӕрзылд.
Хъӕу базмӕлыд иууыл мӕлдзгуытау, Хӕрзӕггур нӕм цалдӕр фӕзынд, Сӕ цӕстытӕ ‘рттывтой фӕрдгуытау, Сӕ цӕсгӕмттыл цины худт уыд.
Мӕн фелвӕста чидӕр йӕ къухтӕм, Нылхъывта мӕ риумӕ тыхджын, Йӕ былтӕй ӕвнӕлдта мӕ рустӕм, Мӕ рустӕн йӕ батӕ — адджын.
Нӕ сыхаг идӕдз ус ыскуыдта, Куы фехъуыста уыцы уац, уӕд, Уӕлахизы кадӕн ысхуыдта Йӕ чызджы Уӕлахиз. Цӕрӕд!
ХУРТУАН
21
НӔ ЧЫСЫЛ ХУРТӔН
Уӕ, нӕ къонатӕ, нӕ хуртӕ,
Уӕ, нӕ бурдзӕст хуры муртӕ, Уӕ, нӕ дзӕццытӕ, гӕбултӕ, Уӕ, нӕ сау сӕртӕ, ‘мӕ буртӕ,
Мах сымах цинӕй куы цӕрӕм, Мах сымах цинӕй куы зарӕм, Мах сымах цинӕй, кокотӕ, Мурмӕ дӕр зынтӕ нӕ дарӕм.
Айрӕзут, нӕ хуртӕ, иумӕ, Иумӕ рацӕут-иу зиумӕ, Уарзут райгуырӕн зӕхх, хӕхтӕ, Иры быдыртӕ, къӕдзӕхтӕ.
22
Богаты Аврам
О, ЧЫЗГАЙ...
Ахаста кӕйдӕр фыдзӕрдӕ йемӕ, О, чызгай, дӕ фӕлмӕн былты хъарм. Кастӕ ды ӕууӕнкджынӕй дунемӕ, Ӕмӕ бахылд де ‘взонг риумӕ калм.
‘Нӕлаз чызгау не скӕндзынӕ сонт рызт — Уӕхсчытыл куы ‘рбатыхса мӕ къух.
Нал ыскӕндзӕн де ‘взонг риу ӕхцон рыст... Зӕрдӕ хуры буц тынтӕй фӕцух.
Уардийӕн йӕ дидинджытӕ ‘ндӕрӕн Ратыдтай ды мидбылхудгӕ кӕд, Уӕд, чызгай, мӕ зӕрдӕйы фыдӕнӕн Ӕз куыд райсон дидинджыты хъӕд?
Ехх, дӕумӕ сӕуӕхсиды къӕсӕрмӕ Боны цъӕхтыл разӕдӕрау тӕхин, Фӕлӕ мигъ ыздыйау ‘рбадт дӕ сӕрмӕ...
Уазал пецмӕ чи тавы йӕхи.
ХУРТУАН 23
ТЕРЧЫ ХЪӔБУЛ
(Хозиты Яковӕн)
Мӕн мӕ сонт зӕрдӕ ӕдзухдӕр Сайы донбылмӕ изӕр.
Уылӕн къӕдзӕхыл ыздухгӕ Терк уым акалы цӕхӕр.
Уым йӕ зарджытӕ фӕзары Терчы сайд лӕппу сындӕг. Терк йӕ хъӕбысы уый дары, Терк ын басгуыхти хъырнӕг.
Терк, дӕумӕ хауы мӕ уайдзӕф, Ды ӕгъатыр дӕ, цӕмӕн?
Уый дӕ хъӕбысы куы байсӕфт Сау дыууӕ цӕсты тӕмӕн.
Уарзта дӕу хъӕбулы уарзтӕй, Уыд дӕ уылӕнтыл йӕ зард.
Уымӕ уӕд цы азым хастай, Зӕгъ, цӕмӕн айстай йӕ цард?
Терк ӕкъард кӕны мӕ рыстыл, Хаты сонт зӕрдӕйы монц.
Ам мӕ цӕстыты раз сысты Донӕй Яковы фӕлгонц.
24 Багаты Аврам
ХЪАМБЕРДИАТЫ МЫСОСТӔН
Иу дидинӕг арфӕйагӕй рӕзти, Иры зӕххыл амондджынӕй цард. Уадтымыгъы базырӕй фӕсасти, Ног цардыл нывӕзта уый зард.
О, мӕ Ир, дӕу сонт зӕрдӕйӕ уарзта, Йе стыр цин уыдис дӕ ном, дӕ кад. Алкӕд дӕу йӕ буц нанайыл барста, Кодта дын нӕртон фыртау лӕггад.
Кӕд йӕ зарӕг аскъуыдис ӕмбисыл, Бамынӕг йӕ ирд цӕстыты рухс, Зон, уӕддӕр йӕ лирӕйы зӕл дисы Ног фӕлтӕрты ‘фтаудзӕнис ӕдзух.
ХУРТУАН
25
ДОХТЫР ДЖЕРАПТЫ ИРӔЙӔН
Нӕ цин — дӕ цин, нӕ зын — дӕ зын, Кӕм дӕ, фӕзын та нӕм, фӕзын. Ды дӕ нӕ дзӕбӕхдӕр ӕмгар, Нӕ Иры нӕй дӕуӕн ӕмбал. Лӕууыс кӕддӕриддӕр нӕ зӕрдыл, Мах барӕм дӕу ӕрмӕстдӕр зӕдыл. Дӕ худгӕ цӕстытӕн сӕ хъарм Ӕххӕссы алкӕуыл фӕрнӕй, Дӕ хурӕнгас цӕсгом, дӕ арм Фӕлмӕндӕр армӕн ссарӕн нӕй. Цӕр нын дӕхи фӕндиаг ды, Ӕдзухдӕр буц ысты, рӕвдыд Дӕуӕй дӕ бинонтӕ, стӕй адӕм. Дӕ цард дын уӕд ӕдзухдӕр адӕн.
26
Богаты Аврам
ЦӔДИС
Дыууиссӕдз аз дыууиссӕдз боны не сты, Фӕкӕнын сыл мӕхинымӕры дне, Ӕнӕмӕт дуджы хъал бонтӕ куы фесты, «Рӕстдзинад»-имӕ скодтам уӕд цӕдис.
Ӕмӕ цӕуӕм уӕдӕй нырмӕ мах размӕ, Нӕ цин дӕр — иу, нӕ хъыг дӕр уӕдӕ — афтӕ, «Рӕстдзинад»-ӕн йӕ юбилейон азмӕ
Кӕнынц йӕ хуыздӕр хӕлӕрттӕ ныр арфӕ.
Цӕр мын, «Рӕстдзинад», мин-мин аз фӕрнӕй, Фыддугтӕн дӕр ды ма баком сӕттын, Дӕуӕй ирон дӕр газетты ‘хсӕн нӕй, Нӕ цӕдис фидар — ард дын ӕз хӕрын!
1913 азы 23 февраль.
ХУРТУАН 27
КОБЗОНЫ ЦӔССЫГ
Баталынг, ныссабыр бӕстӕ, Къухты уаз цырӕгътӕ судзынц. ‘Рхӕндӕг зарӕджы ныхӕстӕй Хурхыуадындзтӕ ыссудзынц.
Зары зарӕггӕнӕг, зары, Иу зӕл иннӕмӕй — ӕнкъарддӕр. Зарӕг н ‘аныгъуылы тары, — Дымгӕ йӕ фӕхӕссы дарддӕр.
Масты къуыбылой ыстылди Зарӕггӕнӕгӕн йӕ хъуырмӕ.
Ӕмӕ уадулыл ӕртылди Судзгӕ цӕссыгӕй йӕ гуырмӕ.
Асыгъта нын сыг нӕ риутӕ, — Зӕрдӕтыл мыдадзау ‘руазал.
Асӕрфынц сӕ цӕссыг иутӕ, Иннӕтӕн хӕкъуырцц — сӕ мадзал.
Зӕлы сатӕг арвы зарӕг, Н ‘ауӕрды Кобзон йӕхиуыл. Зарӕгӕй мӕм хъуысы хъарӕг... Хорз лӕгӕн — фӕндаг мӕ риуыл.
ПРОЗӔ
(радзырдтпӕ)
30
Багаты Аврам
КЪОБОР
Йе ‘цӕг номӕй йӕм ничи дзырдта, иууылдӕр ӕй Къобор хуыдтой. Сыхаг лӕппутӕй йӕ фехъуыстой би-нонтӕ дӕр. Ӕмӕ райдианты мӕсты кодтой, уый цавӕр ном у, зӕгъгӕ, фӕлӕ сӕм фӕстагмӕ хорз кӕсын райдыдта.
Ӕцӕгӕйдӕр хӕрзхаст роды хуызӕн уыдис Саукуыдз. Йӕ гуыримӕ абаргӕйӕ, сӕр — егъау, рустӕ — хӕмпус, фӕсонтӕ — дыууӕ уыдисны фӕтӕнӕн, зӕнгтӕ — хъам-бул, къухтӕ — арсы дзӕмбытӕ. Тынг ыл фидыдта йӕ ног ном, тынг.
Йӕ тых цас уыдис, йӕ фыдуаг митӕ уымӕй ноджы фылдӕр уыдысты. Сыхаг лӕппутӕй-иу куы кӕй ранадта, куы кӕй. Бонцухӕй сӕ хӕдзары раз загъд-замана уыд. Мӕнгӕй нӕ фӕзӕгъынц, хыл куыдз ӕмӕ сывӕллоны сӕрыл рауайы. Ӕрбалӕбурдтой-иу сыхӕгтӕ, сӕ дзыхӕй-иу цӕхӕртӕ дӕр скалдис.
— Цӕрын нӕ нал уадзы уыцы Къобор! — хъӕр кодтой иутӕ.
— Кӕм-ис, кӕм?! — домдтой иннӕтӕ.
Сыхӕгты скъӕты уӕлхӕдзарӕй-иу сӕм ӕнцад хъуы-ста Къобор: уым уыдис йе ‘мбӕхсӕн бынат. Хӕдзармӕ чи уӕндыд! Йухатт, йемӕ хъӕбысӕй хӕцгӕйӕ, Тебойы къух ӕнӕбары куы фелвӕст, уӕд Къоборы йӕ фыд уырды над скодта ӕмӕ ныр, исты фыдуаг ми куы ракӕны, уӕд сӕхимӕ нал фӕуӕнды — ӕрхаудзӕн та йыл дзы. Ӕртӕ боны размӕ йӕ Дзыцца ӕмбисӕхсӕвмӕ агургӕ кодта, йӕ
ХУРТУАН 31 къӕхтӕ йӕхицӕй нал уыдысты, мӕгуыр. Уӕддӕр ницы ссардтаид, гӕдытӕ куынӕ уыдаиккой — ӕхсӕв бонмӕ йӕ цӕстытӕ не ‘рцъынд кодтаид, йӕ лӕппуйы агургӕйӕ йыл бон ӕрбарухс уыдаид. Куыддӕр Бутусты цурмӕ ӕрхӕццӕ, афтӕ гӕдыты «Миау!»-»Миау!» ӕмӕ кӕй-дӕр «Цитт!»-»Цитт!» райхъуыст. Мады зӕрдӕ уайтагъд фехсайдта:
— Къобор!
— Гъы!
— Кӕм дӕ, кӕ?
— Мӕнӕ.
— Ӕмӕ уым цы кусыс ӕмбисӕхсӕв?
— Ницы.
— Рацу нӕхимӕ, — лӕгъстӕгӕнӕгау загъта мад.
Къобор ӕрхызт уӕлхӕдзарӕй. Бацыд сӕхимӕ. Схуыссыд, фӕлӕ йӕ цӕстытӕ нал ӕрцъынд кодта — тынг фӕтарст уыцы дзӕгъӕлдзу гӕдытӕй.
Азтӕ дугъон бӕхтау азгъордтой. Ралӕг ис Къобор. Фембаргӕ. Ноджы ма йӕ чысыл хотимӕ Дзыццайы ӕвд-жид куы аззад, уӕд йӕ митыл йӕ къух бынтондӕр систа.
Адӕм уӕдмӕ раздӕры хуызӕн хъӕлдзӕг нал уыдысты. Изӕрыгӕтты уынгтӕй нал хъуыстис фӕндыры цагъд, зарын ӕмӕ къӕрццӕмдзӕгъд. Мӕй дӕр цыма фыццаджы хуызӕн ирд нал уыдис, хур дӕр цыма раз-дӕрау нал тавта.
— Кӕм ис Баба? Куыд ӕрӕгмӕ цӕуы? — арӕх-иу афарста йӕ мады Къобор.
— Рӕхджы зындзӕн, мӕ къона, рӕхджы, — ӕрхӕн-дӕгӕй йын дзуапп лӕвӕрдта мад. Йӕ фыд кӕйдӕр дам-думтӕ ӕмӕ хахуырты азарӕй кӕй басыгъд, уый йын никуы схъӕр кодта.
Ралӕууыд сӕрд. Мӕнӕутӕ гӕзӕмӕ фӕбурбын сты. Нартхоры хуымтӕй дӕр зӕрдӕ рухс кодта, уыцы хъ-алзӕнг уыдысты ӕвзартӕ. Адӕм ӕнхъӕлмӕ кастысты хъ-ӕздыг тыллӕгмӕ. Фӕлӕ уалынмӕ арв хӕсты фӕздӕгӕй
32 Багаты Аврам
айдзаг. Адӕм кӕрӕдзимӕ фӕдисы тахтысты. Ӕрхӕндӕг ӕрцардис сӕ зӕрдӕты. “Хӕст! Хӕст!” Ӕндӕр ницыуал дзырдтой.
Хӕстхъом фӕсивӕды афӕндараст кодтой сӕумӕцъ-ӕхӕй. Ӕппӕты разӕй цыд Къобор. Цыд хӕдзармӕ зӕр-дӕхсайгӕйӕ, ӕнкъардӕй.
Хӕст сцӕхӕр. Ихуарӕгау кӕнынц нӕмгуытӕ. Бомбӕты рӕмыгъдӕй, сармадзанты уынӕргъынӕй хъу-стӕ къуырма кодтой. Уалынмӕ дуне фӕсабыр, дард кӕ-цӕйдӕр ма-иу ӕрбайхъуыст иугай гӕрӕхтӕ.
— Ура-а-а! — ныхъхъӕр кодта ротӕйы командир.
— Ура-а-а-а! — анӕрыд ӕфсӕддонты тыхджын хъ-ӕлӕс, стӕй размӕ абырстой. Фашисттӕ исдугмӕ сӕ бынӕттӕй нӕ фезмӕлыдысты, фӕлӕ сӕм махонтӕ куы баввахс сты, уӕд лидзынмӕ фесты. Уӕлвонг хӕцӕн фӕзы ма аззадысты сӕ мӕрдтӕ ӕмӕ цӕфтӕ, иннӕтӕ ададжы тъӕбӕрттӕй згъордтой ныгуылӕнырдӕм.
Къобор ӕрдзуццӕг. Галиу къухы рӕмбынкъӕдз уӕраджы чъиримӕ фӕцарӕзта ӕмӕ ныхъхъавыд, фашистке къорддӕр кӕм уыдысты, уырдӕм. Аскъӕрдта сыл автомат. Цалдӕры дзы фӕкуырис кодта, иннӕтӕ къуы-быры аууон амбӕхстысты.
Фӕлӕ ай цы диссаг уа? Не ‘фсӕддонтӕн разӕй ныхкъуырддӕттӕг нӕй, афтӕмӕй иугай-дыгай хауынц зӕхмӕ. Къоборы зӕрдӕ иу чысыл обаугондмӕ фехсайд-та. Базгъордта йӕм ӕмӕ йын уыц-иу сӕррӕт скодта йӕ сӕрмӕ. Уӕззау Къоборы къӕхты бын ныккӕнды сӕр ныттыдта.
Немыцаг дзырды бӕрц джихауӕй аззад, стӕй Къоборыл цӕф сырдау йӕхи ныццавта. Кӕрӕдзи цӕнгтӕ ацахстой. Аргъауы уӕйгуытау рахӕсс-бахӕсс систой кӕрӕдзи. Ныккӕнды къулыл куы сӕ иуы тъӕпп фӕ-цӕуы, куы — иннӕйы. Лӕбуры дӕндагӕй немыцаг Къоборы буармӕ, сцӕвы йӕ къахӕй. Уымӕн йӕ сӕры хил арц абадт: йӕхи хуызӕн домбай разынд фашист.
ХУРТУАН 33
Къобор ӕй йӕ тых, йӕ бонӕй ӕрбалвӕста. Сӕрӕй йӕ сцавта — йӕ фындзы туг ын акалдта. Ноджы тынгдӕр фезнӕт фыдгул. Ӕрбацавта та Къоборы йӕ къахӕй. Ацахста йын ӕй ӕмӕ йын ӕй цӕхгӕр фездыхта. Немыцаг ныхъхъӕр кодта фыррыстӕй ӕмӕ фӕуӕлгоммӕ. Къобор ын дыууӕ къухӕй ацахста йӕ хурх...
...Уайтагъд госпиталыл айхъуыст хабар. Цӕуынхъом цӕфтӕй байдзаг уат — Къоборы фенын-мӕ цыдысты. Ӕрбахызт иудзонгон бӕзӕрхыг лӕг дӕр. Ӕдзынӕг ныккаст хъӕбатыр хӕстонмӕ.
— Къобор! — баппӕрста йӕм йӕхи.
— Баба! — фӕгӕпп кодта Къобор, йӕ цӕфтӕ ницӕ-мӕ ӕрдаргӕйӕ.
Цины цӕссыгтӕ уадысты хъӕбыс-хъӕбыс лӕууӕг фыд ӕмӕ фырты уадултыл.
Хӕсты тугамӕст цалх тылдис Ныгуылӕнмӕ...
з
34 Багаты Аврам
ФӔСФУРДАГ ХӔДОН
Ацы хатты хуызӕн бузныг никуы фӕци йӕхицӕй Сӕниат. «Куыд хорз у, универмагмӕ кӕй фездӕхтӕн, уый. Хъуырман мын ацы кӕркӕ-мӕркӕ хӕдӕттӕ куы ‘рбакӕна, уӕд та йӕм бирӕтӕ хӕлӕгӕй мӕлдзысты. Кӕс-ма, ӕрмӕст сӕ этикеткӕтӕ дӕр иу хӕдоны аргъ сты, цы тынг ӕрттивынц. Стӕй се ‘фцӕгготтыл уыцы рӕсугъд фыст «ЧИК». Раст «Чикагойаг хӕдӕттӕ!»
Уалынджы йӕм кӕйдӕр къӕхты хъӕр фехъуыст. Кӕсы, ӕмӕ йӕ размӕ ӕруайы Налхъуытӕ. Худы йӕм дардӕй. «Ӕллӕх, ӕллӕх, калм, дам, битъынайӕ тарст... Удхӕссӕг дӕ фӕхӕсса, цӕй ӕнад сылгоймаг дӕ. Йӕхи кӕуыл бары! Ма кӕн, дӕ тъанг ӕгӕр лыстӕг у, ныпъпъ-ӕртт дын кӕндзӕн. Мӕнӕн мӕ лӕг сӕйраг бух у, сӕй-раг, дӕуӕн та — дӕлӕмӕ дӕр, уӕлӕмӕ дӕр — завхоз. Уӕвгӕ та йӕ куы бафӕрсат, цы куыст дын кӕны, зӕгъ-гӕ, уӕд къӕркъӕраг фесты:
— Районы сӕйрагдӕр рынчындоны сӕйрагдӕр дохты-ры фыццаг хӕдивӕг хӕдзарадон хъуыддӕгты!
— Ӕнхъӕлдӕн, мӕ сыхаг, цӕуылдӕр та дзы фӕхӕст дӕ,— ӕрбаввахс Налхъуытӕ.
— Ницы ахӕм, мӕнӕ цыдӕр хӕдӕттӕ...
— Ӕмӕ дӕ уал хӕдоны цӕмӕн хъӕуы?
— Алы бон ӕлхӕныны бӕсты...
Уӕвгӕ та йӕ, цымӕ, цы рын тилы? Хъӕуынц мӕ! Рӕхджы Хъуырманы директор йӕ райгуырӕн бон бӕрӕг кӕндзӕн. Уый размӕ та милицӕйы бӕрӕгбон уыдзӕн. Сӕ хицау — нӕ тӕккӕ сыхаг. Цас диссаг у, сӕ зӕрдӕтӕ сын фӕйнӕ лӕгъз хӕдонӕй алхӕнын», — хинымӕр за-гъд кодта Сӕниат.
— Диссаджы хӕдӕттӕ! Кӕм сӕ райстай, кӕ?
— Уӕртӕ универмаджы уыдысты, «ЧИК» фыст сыл ис, мӕнӕ кӕсыс, — ацамыдта ӕфцӕгготмӕ. «ЧИК», ома, дам, Чикаго! — уыцы ныхӕстимӕ Сӕниаты цӕсгом
ХУРТУАН 35
ныррухс, стӕй ӕвиппайды фӕтар. «Цы мӕ мӕ дзых хордта, — цы йын схӕцыдтӕн дзурынтыл, кӕд ма дзы, дуканийы уыдис, уӕд дзы ай дӕр райсдзӕн ӕмӕ уӕд... Цӕй хӕйрӕг ӕм басмуда» — Налхъуытӕйы фӕстӕ ма иу каст акодта ӕмӕ уынджы кӕрон цӕхгӕр фӕзылд — лӕф-лӕфгӕнгӕ фӕстӕмӕ бахӕццӕ универмагмӕ.
— Хорз чызг, уыцы хӕдӕттӕй уӕм нал ис?
— Цавӕр хӕдӕттӕй?
— Мӕнӕ, мӕнӕ адонӕй, «Чик», «Чик»-тӕй?
— Нал. Сӕ фӕстӕгтӕ сын ды райстай...
Сӕниат уынгмӕ рахызт. Налхъуытӕ зынӕг нӕма уыд ӕмӕ сыгъдӕг уӕлдӕфӕй риуы дзаг сулӕфыд, ба-худт йӕ мидбылты, стӕй сӕхирдӕм фӕраст. «Фучъи дын, Налхъуытӕ, фучъи! Дӕ тӕнджын завхозыл фӕ-сарӕйнаг хӕдон куы нӕ скӕнай, уӕд нӕ фӕлӕудзӕн? Хъуырманау сӕйраг бухӕй куынӕ кусы. Дӕлӕмӕ дӕр ӕмӕ уӕлӕмӕ дӕр — завхоз. Йӕ къубал хъырихъуппы къ-убалӕй даргъдӕр...
Бахӕццӕ сӕхимӕ. Дуарыл бахӕцыд ӕмӕ — гом.
— Ам дӕ цы, Къуырма? (Афтӕ йӕ хуыдта фырбуцӕн).
— Уӕдӕ, уӕдӕ, не ‘хсин, — райхъуыст мидӕгӕй.
— Ракӕс-ма, цы диссаджы хӕдӕттӕ ис!
Къӕсӕрыл фӕзынд Хъуырман.
— Гъӕй дӕ хӕдзарыл, кӕд сӕ хист нӕ кӕныс...
— Хистытӕ фӕкӕнӕнт, мах чи нӕ уарзы, уыдон! Ӕртӕ дзы — дӕхи. Иннӕтӕй та искӕйты зӕрдӕтӕ алхӕндзыстӕм, уӕдӕ куыд вӕййы, и, нӕ лӕг?
Цыдис рӕстӕг. Ӕрхӕццӕ Хъуырманы хицауы рай-гуырӕн бон дӕр. Бамбырд сты сӕйрӕгтӕ: сӕйраг бухгалтер, сӕйраг агроном, сӕйраг инженер, сӕйраг зоотехник...
— Куывд адӕмӕй фидауы, мӕ хуртӕ, адӕмӕй, — сдзырдта Хъуырман ӕмӕ аивӕй бакаст Бакарырдӕм — хицаумӕ.
— Ӕмӕ адон адӕм не сты?
36 Богаты Аврам
— Сты, зӕххардыстӕн, фӕлӕ ма нӕ, зӕгъын, мили-цӕйы хицау дӕр куы фӕуыдаид...
— Цы мӕнг зӕгъыс, Хъуырман?не ‘мсӕр лӕгтӕ хъ-уамӕ абон ам уой. Ноджыдӕр ма дзы кӕуылдӕрты мӕ цӕст нӕ хӕцы: райпойы хицау, базӕгӕс, хуыйӕн фабримы директор...
— Уӕд та сӕм мӕхӕдӕг ауаин, — фӕрӕвдз Хъуырман.
— Гъе уый дын лӕг! Марадз, уартӕ мӕ машинӕйы абад!
Хъуырман уыциу тъӕбӕртт фӕкодта, машинӕйы абадт. Размӕ, зӕгъгӕ, ацамыдта шофырӕн. Уый цынӕ бакӕндзӕн Бакары тыххӕй: уӕлдӕр скъола йӕ руаджы фӕци каст, ныр та дзы йӕ фырт дӕр ахуыр кӕны уым — Бакары фӕрцы. «Йӕ хорздзинӕдтӕ йын истӕмӕйты фидын хъӕуы, уӕдӕ цы, — хъуыдытӕ кодта Хъуырман. — Галстук ӕмӕ фӕсарӕйнаг хӕдон... бӕргӕ стырдӕр лӕвары аккаг у, фӕлӕ... Скъулбадӕг кодта уыцы лӕп-пуйы не ‘фсин. Алы цыдӕн дӕр ын фондз мин сомы дӕт-ты, ӕмӕ кӕм ис уыйбӕрц?..
Фынгтӕ зӕхмӕ ‘ртасыдысты. Бакары ӕфсин Сӕниат ӕмӕ сӕ къанторы кусджытӕй цалдӕр ӕрыгон чы-зджы афтӕ саив кодтой, ӕмӕ сӕхи ӕнӕ цӕстытӕ раи-вӕз-баивӕзӕй нӕ лӕууыдысты. Ӕмӕ дзы цынӕ уыдис! Чидӕр ма Калакӕй суанг дзондзолийы цӕхджынтӕ дӕр ӕрбаласта.
Тӕккӕ ӕрбадын афон йӕ хуынд лӕгтимӕ фӕзынд Хъуырман. Бацин сыл кодтой куывддзаутӕ. Ӕппӕты сӕрӕй райпойы сӕрдар, дыккаг хистӕр — милицӕйы хайады хицау, ӕртыккаг уыд Бакар йӕхӕдӕг, йӕ дӕл-лаг фарс — хуыйӕн фабримы директор Али, уый ныхмӕ — базӕйы хицау. Фынджы астӕу дыууӕрдыгӕй — цал-дӕр сылгоймаджы. Стӕй алы дӕлдӕр-уӕлдӕртӕ.
— Мӕнӕ хорз адӕм, чысыл кӕрӕдзимӕ байхъусӕм. — райдыдта хистӕр. — Ам чидӕриддӕр ис, уыдон нӕ
ХУРТУАН
37
рӕстӕджы домӕн хорз кӕй ӕнкъарынц, уымӕн ӕвди-сӕн — мӕнӕ ацы фынг. Ӕртӕ авджы йеддӕмӕ йыл нӕй хъӕбӕр нозт. Уый дӕр, ӕвӕццӕгӕн, фӕтчыгъӕдӕн, нӕ хорз хӕлар Бакары цӕрӕнбоны тыххӕй фӕйнӕ баназӕм, зӕгъгӕ. Гъемӕ нын бирӕ цӕрӕд!— сыкъа йӕ къухмӕ систа ӕмӕ сыстад. — Нӕ районы нымаддӕр разамон-джытӕй у ӕмӕ йын ноджы фылдӕр ӕнтысӕд! Зонӕм ӕй, Бакар, ӕрӕджы дын хицауад кадджын хӕрзиуӕг саккаг кодта, уый фӕдыл дын мӕхӕдӕг арфӕ ракодтон, фӕлӕ ма дын арфӕ кӕнын мӕнӕ ацы хорз адӕмы номӕй дӕр. Рӕхджы дӕ фӕтӕн риуыл Сыгъзӕрин Стъалы цӕхӕртӕ куыд скала, ахӕм амонд дӕ уӕд!..
...Сидт сидты ӕййӕфта. Йе ‘фсины, йӕ цоты, йӕ шофыры, секретарь-мыхуыргӕнӕджы ӕмӕ цы ‘фсон нӕ рауагътой сидт! Куывды ӕмбисыл сылгоймӕгтӕ хатыр ракуырдтой ӕмӕ сыстадысты. Чысыл фӕстӕдӕр Сӕниат фынджы хистӕры раз ӕрӕвӕрдта йӕ хуын — ӕртӕ чъи-рийы, гуыбынджын авг, гогыз.
— Мӕнӕ уыдон та фӕрнӕй фӕдар, мӕ хӕрӕфыртӕн сӕ сӕрвитын кодтон Мӕскуыйӕ, хӕдон раст фӕсфурдаг у, «ЧИК» фыст ыл ис...
— Стӕ-ма, Хуыцауы тыххӕй, ӕз дӕр ӕй фенон, — Бакары къухтӕй тыхтон айста Али.
—Ӕмӕ мӕнӕ хӕдон нӕ фабричы хуыд куы у!
— Уанцон нӕу?
— Ӕнцон у, зын у, уӕддӕр цыколайаг хӕдон у. Мӕнӕ ма кӕс, — йӕ галиу дыс ын рафӕлдӕхта. Дӕлармы бы-нӕй цавӕрдӕр уаццаг раивӕзта. Бакары фындзы бынмӕ йӕ бахаста.
— «Чиколинская швейная фабрика», — бакаст уый дӕр хъӕрӕй. — Ома, «ЧИК». Гъе уый дын чик! Хынджылӕг мӕ кӕнут ӕви? — тызмӕгӕй бакаст Хъуырманмӕ.
38 Богаты Аврам
— Нӕ, нӕ! Мӕ уды мард фен науӕд, мӕхицӕн дӕр дзы ӕртӕ куы балхӕдта,— цӕф йӕхимӕ райста Хъуырман.
— Уӕдӕ мӕнӕн дӕр нӕ бӕрӕгбоны фӕдыл ахӕм фӕсфурдаг хӕдон балӕвар кодтай, нӕ? — мӕстӕлгъӕ-дӕй бахудт милицӕйы кусӕг дӕр. Сӕниат ма фырадӕр-гӕй цы акодтаид, уымӕ нал арӕхст, ныссырх.
Хъуырман багомыг.
ХУРТУАН
39
ТУМАН
Сахаты дзӕнгӕрӕджы зӕллангмӕ Додти фехъал, йӕ цӕстытӕ аууӕрста, йӕ уӕнгтӕ фӕйнӕрдӕм аивӕзта ӕмӕ йӕхи рӕвдз кӕныныл балӕууыд.
«Ех, ӕвӕдза, зноны хуызӕн бон! — батабу кодта йӕ-хинымӕр. — Ӕниу ӕндӕрӕбонӕн дӕр ницы уыд, фӕлӕ уӕддӕр знон... Фӕлӕуу-ма, дӕ хорзӕхӕй, цы бон уы-дис? Гъм, майрӕмбон, уӕллӕй, майрӕмбон! Табу дӕхи-цӕн, Мады-Майрӕм, уый мӕм дӕу фӕрцы ӕрбахауд иунӕг бонмӕ ӕртӕ цъӕх «гӕххӕтты». Джеоргуыбамӕ кусӕрттаг ӕлхӕнгӕйӕ бахъӕудзысты»...
Рахызт уынгмӕ. Фӕззыгон уазал дымгӕ йын йӕ цӕсгом бацъыкк ласта. Раст ын Хангуассӕйы фендау хъыг уыди. Йӕ уӕнгтӕ ӕрбампылдысты ихӕнӕй, фӕлӕ уӕддӕр йӕ цыд нӕ фӕтагъддӕр кодта. «Цӕмӕ дзы тын-дзын, исты мын зноны хуызӕн бӕркадджын бон уыдзӕн? Кӕд мӕм дзы туман-дыууӕ разгъӕла, уӕд — хорз, иннӕ-ты та мын ассивдзысты... Цымӕ, знон кӕм мӕрдты уыды-сты? Кӕм сыл ныккалдӕуыд сыджыт? Хуымӕтӕджы нӕ фӕцух кодтой, ӕвӕццӕгӕн. Уыцы сырх хӕмхутджын... бабады мын машинӕйы, скъӕрын дӕр ма куы зонид! Гъай дын мӕ къух, уый йӕ «праватӕ» ӕлхӕнгӕ бакод-таид — ӕхца хъуаг мын у цы? Ныр нӕ фынддӕс азы стъигъы. Мах — паддзахады, уый та — мах. Ӕмӕ ма банымай, уал азы дӕргъы ӕрвылбон ӕппынкъаддӕр туман куы хауа дзыпмӕ, уӕд кӕуылты ӕвӕлмон ӕфтиӕгтӕ сты уыдон? Уӕдӕ уыцы «Калинӕ» йӕ мызды фараст минӕй алхӕдта?!»
— Додти! Ӕнхъӕлдӕн, ӕмӕ та дзы дысон Чермены цӕссыгӕй дӕхимӕ фӕкастӕ? — Йӕ хъуыдытӕ йын фе-скъуыдта куыстуаты автобусы тӕрӕг Саукъах. Мидӕгӕй райхъуыст куыстмӕ цӕуӕг шофырты худын. — Ӕви дын уыцы «сырх зӕд» дӕ сӕрызонд фӕцӕуын кодта?
40
Богаты Аврам
— Фӕлдыст ын фӕу, фӕлдыст! Хуыцау дын ӕй дӕ хӕдзарӕй рахизын кӕнӕд,— мӕстджынӕй загъта Додти, схызт автобусмӕ ӕмӕ, салам ратгӕйӕ, йӕхи ӕруагъта фӕстаг бадӕныл.
— Мӕгуыры мӕлӕтау, фӕсивӕд йӕ алыварс бынд-зытау уымӕн ӕмбырд кӕнынц, цыма сын мыды чыргъӕд у, — нал ӕнцад Саукъах.
Додти йӕм, кӕд ныхъхъус уаид, зӕгъгӕ, ницыуал сдзырдта. Канд йӕ ныхас нӕ, фӕлӕ йын йӕ уынд дӕр ӕнад у. «Йӕ бын нӕма схъарм кодта, афтӕмӕй йӕ ног автобусы шофырӕй авӕрдтой. Ничи йӕм кӕсы, къӕ-бӕда, куыд схъӕлӕй фӕдзуры. Афтӕ кӕны блат: сӕйраг инженер йӕ мады ӕфсымӕр у, нӕ хицау дӕр, дам, ын цыдӕр хӕстӕг ӕййафы. Айразмӕ йын цы сырх-сырхид фӕткъуытӕ сласта Кӕсӕгӕй! Базары дӕр сӕ ма ссарай: цыдӕр дзӕнӕтонтӕ сӕ хонынц. Ӕнӕхъӕн ӕртӕ асыччы! Уӕд хуымӕтӕджы? Козбау чидӕр!..»
— Ӕрхӕццӕ стӕм, — загъта Саукъах. — Уӕ бон у ӕмӕ рагацау бафидат.
— Ома? — нӕ йӕм фӕлӕууыд Додти.
— Ома, ма ома, уӕддӕр изӕры цас фиддзынӕ, уый — ныр.
— Лыстӕг мӕм нӕй,— Додти ӕддӕмӕ рахызт. «Дӕ туманы тыххӕй мӕ Джеоргуыбайы кусӕрттаджы аргъ куыннӕ къахыр кӕндзынӕн».
...Мӕнгагъуыстӕй кӕртмӕ йӕ автобус ратылдта Додти. Иу хатт ма йӕм ӕркӕстытӕ кодта, бензиндоны сӕр разылдта, тел дзы фӕтъыста, базмӕлын ӕй кодта дыууӕрдӕм, фӕлӕ дзы ӕмыр зӕллангӕй дарддӕр ницы райхъуыст. Бамбӕрста хъуыддаг: чидӕр ын йӕ бензин «фӕбырын» кодта. Бакатай кодта Додти, йӕ дзыхӕй суд-згӕ ‘хсидӕвтӕ дӕр схауд. Ныр цы кӕна, йӕхи дзыппӕй ӕркӕна бензин ӕмӕ кусӕрттаджы аргъмӕ куыд бавнала? Нӕ, фӕлтау артаг райсомы хардзӕн йе ‘мбис ракурдзӕн ӕмӕ уал уымӕй кусдзӕн абон.
ХУРТУАН 41
Сагъӕсгӕнгӕйӕ рараст Додти рейсы. Автостанцӕйы адӕм бакалдысты автобусмӕ. Уайтагъд айдзаг. Цалдӕрӕй скъорд сты шофыры уӕлхъус. Уалынмӕ зокъодзаутӕ дӕр фӕзындысты. Бахъӕлдзӕг Додтийы зӕрдӕ. «Ис та дзы, — хъуыды кодта йӕхинымӕр. — Иунӕг билет дӕр никӕ-мӕн ратдзынӕн. Уӕвгӕ, агургӕ дӕр мӕ ними фӕкӕны. Хъӕуы цӕрджытӕ уӕздандӕр сты. Горӕты дын мачи ныууагътаид билет, схурх-иу мӕ кодтой. Налат чъынды адӕм!..»
Ӕнхъӕл кӕм нӕ уыд, раст уыцы ранӕй йӕ размӕ ра-гӕпп ласта Хангуассӕ. Сырх къурткӕ, сырх цырыхъхъ-ытӕ, тымбыл сырх худ. Сырх зӕд дӕр ӕй хуымӕтӕджы нӕ хонынц.
Додтийы буар ауазал, уӕнгтӕ адон сты. Ӕнӕбары ахӕцыд алакъийыл.
— Удхӕссӕг дӕ фӕхӕсса, Додти, — йӕ сыгъзӕрин дӕндӕгтӕ йӕм базыхъхъыр кодта, афтӕмӕй дардгома-уӕй дзурын райдыдта Хангуассӕ. — Мӕ фенын та дӕ тынг фӕндыди? — йӕ мастыл ын ставд цӕхх кӕны. Йӕ тӕнӕг былтӕ фӕцъупп сты, йӕ галиу къухы ӕнгуылдзтӕ сыл авӕрдта ӕмӕ райхъуыст: «Пъа!» Раст уый хӕдразмӕ сылгоймаджы иннӕ къухы февзӕрд сырх «гӕлӕбу».
Ӕндӕрӕбонау та йӕ цӕстытӕ талынджы лидзӕг гӕ-дыйы цӕстытау ферттывтой. «Цӕуылнӕ мын пъатӕ кӕна, сыстыгъта та мӕ. Дӕ хъуыры ныссӕдзӕд, фаджыс... Йӕ хӕмхутджын сырхцъар лӕг та кӕм ис? Уӕртӕ Битъыры хъазау уӕлгоммӕ ауагъта йӕхи «Жигули»-йы. Тӕхудиаджы цард ын нӕй! Ды та руль раздух-баздух кӕн, Додти. Ӕмбырд кӕн абазитӕ, сомтӕ...»
Фӕстӕмӕ здӕхгӕйӕ дӕр та адӕм уыдис дзӕвгар, ӕмӕ та рухсы цъыртт бакалд Додтийы риумӕ. Ӕхцаты уындӕй уӕрыккау кафыд йӕ зӕрдӕ. Туман, дыккаг, ӕр-тыккаг... Дзагӕй дзагдӕр кодта йӕ арм, ракъуыпп йӕ риуы дзыпп.
42 Богаты Аврам
Сӕххӕст кодта йӕ дзырд: иунӕг билет дӕр никӕмӕн радта, нӕдӕр иуӕрдӕм цӕугӕйӕ, нӕдӕр иннӕрдӕм. Куыддӕр фӕцӕуынхъус, афтӕ къӕсӕрыл ӕрбалӕууыд раст Бериты Хъеллауы дӕргъӕн лӕг. Тӕрхӕгыл ӕрӕв-ӕрдта ног ӕвзист туман. Додти йӕ йӕ дзыппы нывӕрын-мӕ хъавыд, фӕлӕ... «Ними йӕ айсдзӕн», — ахъуыды кодта ӕмӕ дарддӕр йӕ цыды кой кодта. Иу заман автобус гуыргъахъхъы сысхъиудта, ӕмӕ ӕфсӕйнаг туман йӕ къӕхты бынмӕ ныххауд, йӕ зӕлланг фӕцыд. Додти йӕм фӕгуыбыр кодта, фелвасон ӕй, зӕгъгӕ. Стӕй... Егъау уӕзласӕн машинӕ ма бӕргӕ ауыдта, фӕлӕ дын мӕнӕ йӕ цӕстыты раз фегуырд бындзыты дзыгуыр...
...Хуыссы уӕлгоммӕ Додти, йӕ къах сынтӕджы сӕр-мӕ баст. Сӕры рыстимӕ йӕ хъусты азӕлы уыцы ӕрт-тиваг туманы дзинг. «Цымӕ ма, кӕдӕм ӕрхаудта, уым уа?» — хъуыды кӕны.
ХУРТУАН 43
УӔЙГӔНӔГ
1953 аз. Уалдзӕджы фыццаг мӕй. Раст йӕ фӕндзӕм бон радио фехъусын кодта ӕвирхъау хабар: амард адӕмты фӕтӕг Иосиф Сталин.
Хохрӕбыны хъӕуы цӕрджытӕ знӕт мыдыбындзытау ӕнкъардӕй згъорӕгау кодтой сӕ иунӕг дуканийы цур фӕзмӕ. Уым бӕрзонд телехъӕды уӕллаг кӕрон цы урс пӕлӕхсар радио фидаргонд уыдис, уый бынмӕ адӕмӕй къух бакӕнӕн нал уыд. Иууылдӕр лӕууыдысты ӕнӕ-сыппӕй ӕмӕ кӕрӕдзимӕ фӕрсӕджы каст кодтой. Мӕнӕ ӕрхӕндӕг музыкӕ фӕсабыр ӕмӕ та радиойӕ райхъуыст уыцы ӕвирхъау хабар.
Дуканийы тигъӕй ӕрбайхъуыст саусӕрбӕттӕнджын усы хъарӕг:
— Уӕ, мӕнӕ нӕм цы сау хабар сыхъуыст Мӕскуыйӕ. Ныр ма цы кӕндзыстӕм, куыд цӕрдзыстӕм ӕнӕ дӕу. Мӕ фондз хъӕбулы дӕ фӕрцы куы слӕууыдысты сӕ къӕхтыл. Уӕлдӕр скъолаты дзы ӕртӕ дӕ ныфсӕй куы ахуыр кӕнынц. Дыууӕ кӕстӕры нырма скъоладзаутӕ сты. Уыдонӕн дӕр ды фыды бынаты куы уыдтӕ...
Хъарӕггӕнӕг усӕн йе 'мхъӕуккӕгтӕ фӕндаг лӕв-ӕрдтой йемӕ ӕмбу кӕнгӕйӕ.
— Чи у уый, чи? — афарста иу лӕг йӕ фарсмӕ лӕууӕджы.
— Уый дӕлӕ колхозы бригадир Петыры сыхаг у, сид-зӕргӕс ус Дзитуен, йӕ лӕг Фыдыбӕстӕйы Стыр хӕсты фӕмард. Хорз лӕг ӕй хуыдтой, комыйаргъ лӕг.
«Рухсаг ӕрбауай, рухсаг, Сталин, ӕппын ӕй хӕс-сӕг куы нӕ уа, уӕддӕр ӕй адӕмы цӕссыг аласдзӕн Барастыры дзӕнӕты цӕхӕрадонмӕ, — хъуыдытӕ кодта Гамбол ӕрхуымӕй сӕхимӕ здӕхгӕйӕ. — Ӕцӕгӕйдӕр, куыд уыдзысты ныр адӕм? Немыцаг фашистты бӕргӕ ныддӕрӕн кодтам, фӕлӕ та, мыййаг, иу Гитлеры хуызӕн цъаммар куы фӕзына зӕххыл»...
44
Богаты Аврам
Бонтӕ, къуыритӕ, мӕйтӕ цыдысты кӕрӕдзи фӕдыл ныфссастӕй. Цард фӕмылазон. Бӕстӕ фенкъард. Адӕмы зӕрдӕ кусынмӕ дӕр раздӕрау нал рад ӕмӕ ахуырмӕ дӕр. Зын уыдис ӕнӕ фӕтӕг цӕрын, тынг зын.
Рацыд дыууӕ азы. Бӕстӕйы уӕды ног разамонӕг уацары бахауӕг хӕстонты растӕй-зылынӕй ахӕстонӕй федде кодта. Ӕнӕбары бахауд уацары ӕви барӕй йӕхи радта, уый йӕм нымады дӕр нӕ уыд.
Хохрӕбыны хъӕумӕ уӕд уӕзласӕн бӕрзонд машинӕ цыдис, адӕмласӕн уыдис. Иу изӕр дзы иннӕтимӕ хъ-ӕуы астӕу ӕрлӕууӕны ӕрхызт ӕнӕзонгӕ лӕг, кӕйдӕр цӕмӕйдӕр афарста ӕмӕ дарддӕр араст йӕ фӕндагыл.
Ӕризӕр. Адӕм сӕ рудзынгӕхгӕнӕнтӕ ӕрбахгӕдтой ӕмӕ алчи йе 'хсӕвӕры кой кодта. Бахӕццӕ кӕройнаг хӕдзармӕ ӕнӕдаст лӕг, бахоста кулдуар.
— Кӕцы дӕ? — райхъуыстис кӕртӕй.
— Ӕз дӕн, ӕз... Зауырбег.
— Зауырбег? — цыдӕр зонгӕ ном фӕкаст Хъырыммӕ. — Ныртӕккӕ! — загъта лӕппу ӕмӕ цыдӕр ӕрбаци. Чысыл фӕстӕдӕр райхъуыст сылгоймаджы хъӕлӕс:
— Зауырбег дӕ, зӕгъыс?
— О, о, Зауырбег.
— Ӕмӕ нырмӕ кӕм уыдтӕ?
Кулдуар байгом ӕмӕ сау ӕндӕрджы хуызӕн хъуын-джын лӕг мидӕмӕ кӕртмӕ бахызт.
— Уардо! — схауд лӕджы дзыхӕй ӕмӕ уӕздан ӕр-бахъӕбыс кодта усы.
— Уый дӕ кӕстӕр лӕппу у, Хъырым.
— Мӕнӕ цӕйас аци, мӕнӕ, — ныр та лӕппуйы ӕр-бахъӕбыс кодта Зауырбег.
— Куыд нӕ ссардтай? — стъолы фарсмӕ ӕрбадгӕйӕ, афарста Уардо.
— Нӕ хъӕуы ма цӕргӕйӕ чи баззад, уыдон мын загътой, Цӕгатмӕ дам алыгъдысты, сахармӕ хӕстӕг
ХУРТУАН
45
Хохрӕбыны хъӕуы, дам, ӕрцардысты. Фӕрсгӕйӕ лӕг паддзахы галуан дӕр ссары...
Сывӕллӕттӕ иугай-дыгай сӕхи байстой иннӕ уатмӕ. Сӕ фыды ’рцыдыл цин кӕной ӕви нӕ, уымӕн бӕлвырд ницы зыдтой. Цыдӕр ныхӕстӕ сӕ хъустыл ӕрцыд ӕмӕ...
Фӕсӕмбисӕхсӕв сси, уӕддӕр нӕма схуыссыдысты Уардо ӕмӕ Зауырбег. Ус ын лӕмбынӕг радзырдта, уыцы хъӕуы цы мыггӕгтӕ ӕрцард, хӕстӕй дзы чи сыздӕхт, уыдӕттӕ номӕй-номмӕ. Гамболы кой куы фехъуыста, уӕд фесхъиуӕгау кодта ӕмӕ загъта:
— Уӕдӕ уӕд мӕнӕн ам цӕргӕйӕ нӕу. Уыцы лӕджы раз стыр аххосджын дӕн, нӕ мын ӕй ныббардзӕн ахӕм хъуыддагӕн ныххатыргӕнӕн нӕй. Куыддӕр ӕй фехъ-уса, ам дӕн уый, афтӕ мӕ банымудздзӕн ӕмӕ мӕ ӕрцахсдзысты.
— Уагӕры йын цы стыр фыддзинад сарӕзтай? — афарста ус.
— Уый дардыл дзуринаг у, фӕлтау мын фӕндаггаг ратт, кӕд дӕм исты ӕхцайы муртӕ ис, уӕд ӕмӕ мӕ сӕр фесафон ардыгӕй.
Куыддӕр бон цъӕхтӕ кӕнын райдыдта, афтӕ рабадт Зауырбег, йӕ уӕлӕдарӕс акодта, йӕ хызын йӕ уӕхскыл баппӕрста ӕмӕ, Уардойӕн хӕрзбон зӕгъгӕйӕ, араст хъ-ӕуы бӕстастӕумӕ.
Рацыд ӕхсӕз мӕйы. Иу бон Уардо сӕ кӕрты астӕу ныллӕг бандоныл бадт ӕмӕ, йӕ разы цы ӕнӕзгъӕлст хъӕдуры голлаг уыд, уымӕй йӕ хъӕбыс айдзаг кодта ӕмӕ сӕ ӕзгъалын райдыдта. «Цымӕ цы фӕци нӕ лӕг, кӕдӕм фӕцыди ӕмӕ кӕм цӕры», — афтӕтӕ куыд хъуы-ды кодта ус, афтӕ чидӕр кулдуар ӕрбахоста ӕмӕ йыл ӕрбахӕцыд. Постхӕссӕг!
— Уӕ, Хуыцау дӕ сараза, Лизӕ, — загъта Уардо.
— Мӕнӕ уӕм фыстӕг сӕрвыста чидӕр Таджикистанӕй, — писмо йын йӕ къухы фӕсагъта пост-хӕссӕг ӕмӕ фӕцӕуӕг.
46 Богаты Аврам
Куыддӕр кулдуар йӕ фӕстӕ ассыдта Лизӕ, афтӕ Уардо къонверты кӕрон арӕхстгай аскъуыдта ӕмӕ дзы йе 'нгуылдзтӕ фӕтъыста. Чырынтӕ тетрады сыф фелвӕста ӕмӕ йӕ зыдӕй кӕсы: «Уӕ бон хорз, мӕ бинонтӕ! Ныр фондз мӕйы цӕрын Душанбейы, Ленины уынджы кӕ-ройнаг хӕдзары. Мӕй фондз сомы фидын мӕ фысымӕн. Куыст уайтагъд ссардтон. Сау кусӕг алы ран дӕр хъ-ӕуы. Кусын арӕзтады. Архайын сис амайын базоныныл. Кӕимӕ кусын, уый фӕлтӕрдджын сисамайӕг у. Тагъд мӕхӕдӕг дӕр райдайдзынӕн амайын. Мызд нын хорз фидынц. Фӕстӕдӕр уын фӕхай кӕндзынӕн мӕ мыздӕй. Хорзӕй уал баззайут. Уӕхи Зауырбег».
Уӕдӕй фӕстӕмӕ ма дзы бинонтӕ райстой дыууӕ писмойы фондз азмӕ. Цалдӕр хатты та сын ӕхца сырвы-ста посты, стӕй йӕ кой, йӕ хъӕр никуыцӕйуал хъуыст.
Авд азы фӕстӕ та Зауырбег, хӕдзар кӕмӕй балхӕдта, уый номыл рарвыста, ӕнахуыр писмо. «Тагъд рӕстӕджы мӕ мӕлӕты тыххӕй тел куы райсат, уӕд-иу ма фӕтӕр-сут, фӕлӕ-иу уӕхи мӕрдджын скӕнут ӕмӕ иу-дыууӕйӕ рацӕут мӕрддзыгой. Хабӕрттӕ бӕлвырд базондзыстут ам, бынаты».
Мӕйы фӕстӕ ӕцӕгӕй дӕр тел схӕццӕ Душанбейӕ. Постхӕссӕг ӕй уайтагъд ӕрбаскъӕфта. Тӕфӕрфӕс ра-кодта Уардойӕн ӕмӕ аздӕхт йӕ куыстмӕ.
Хабар уайтагъд хъӕуыл айхъуыст. Хиуӕттӕ, хӕ-стӕджытӕ цыдысты Уардойӕн тӕфӕрфӕс кӕнынмӕ. Йӕ хистӕр лӕппу Дзандаримӕ райсом зианмӕ кӕй цӕуы, уый куы базыдтой, уӕд ӕй бирӕтӕ фӕндаггагӕй дӕр арӕвдыдтой.
Цалдӕр боны фӕстӕ Душанбемӕ ныххӕццӕ сты Уардо ӕмӕ Дзандар. Ссардтой Зауырбеджы хӕдзар. Кусгӕ бон нӕ уыд ӕмӕ лӕг бынаты разынд. Бацин код-та йӕ бинонтыл, уӕдӕ цы. Ӕхсӕвӕры фӕстӕ лӕг ӕмӕ усӕн ныхас бацайдагъ сӕ дарддӕры царды тыххӕй.
ХУРТУАН
47
— Мӕнӕн Ирыстонмӕ фӕндаг нал ис, уыцы лӕг мӕ ӕвыдӕй нӕ ныууадздзӕн.
— Гамболӕй зӕгъыс? — афарста йӕ Уардо.
О, о, Гамболӕй, тыхджын мӕсты мӕм у, тынг тыхджын. Ӕгӕр фыдмитӕ йын кодтон, уацары куы ба-хауд, уӕд. Хӕсты фӕстӕ Смоленскы облӕсты цӕргӕйӕ дӕр уый тасӕй баззадтӕн... Фӕлтау ӕз ам цӕрон, сымах — уым. Лӕппутӕ куы фембаргӕ уой, уӕд-иу мӕ сусӕгӕй абӕрӕг кӕндзысты. Ацы хӕдзар асламӕй балхӕдтон, йӕ хицау мын ӕй лӕварӕмхасӕнты рауӕй кодта. Нырма йын ӕмбис йедтӕмӕ фидгӕ дӕр нӕ бакодтон, баууӕндыд мыл, кусгӕ дӕр иумӕ кодтам...
— Ӕмӕ нӕ хиуӕттӕ куы фӕрсой, уӕд сын цы зӕгъд-зыстӕм? — афарста йӕ ус.
— Уым, зӕгъ, бинонтӕ скодта, сывӕллӕттӕ дӕр, зӕгъ, ын ис ӕмӕ нын йӕ мард раласын нӕ бауагътой. Хохрӕбыны хъӕуыл уыцы хабар куы айхъуыса, уӕд мӕ кӕд Гамбол дӕр ферох кӕнид. Ахӕстонмӕ мӕ нӕ фӕн-ды, тынг мӕ нӕ фӕнды...
Дыууӕ боны фесты уазӕгуаты Уардо ӕмӕ Дзандар, стӕй рафардӕг сты Ирыстонмӕ. Куыддӕриддӕр сын бафӕдзӕхста Зауырбег, афтӕ бакодтой Уардо ӕмӕ йӕ хистӕр лӕппу. Хӕстӕг-хиуӕттӕй сӕм чидӕртӕ куы ’рба-уад, уӕд сӕхи мӕрдджын ӕмӕ тӕргайхуыз скодтой.
— Мах мӕтӕй мард, — загъта Уардо, — йӕхицӕн би-нонтӕ скодта ӕмӕ хъаны цардӕй цард йӕ сывӕллӕттимӕ. Сӕ иу ын егъау у ныр, тагъд скъоламӕ бацӕудзӕн. Цы саразон, хъысмӕты аххостӕ сты, ӕвӕццӕгӕн, иууылдӕр.
Дзырд хӕйрӕджы нӕ уырны. Айхъуыст хабар хъ-ӕуыл. Бауырныдта адӕмы, уӕдӕ цы.
Уымӕй цыппар-фондз азы фӕстӕ Бераты Гамболыл ӕртӕфстысты йӕ уацары цӕрдтытӕ ӕмӕ йе ’нусон ду-немӕ бацыд. Афӕдзы фӕстӕ та Уардо йӕ сывӕллӕттыл ахӕцыд ӕмӕ кӕмдӕр ӕндӕр хъӕуы ӕрцард.
48 Багаты Аврам
Ссӕдзӕм ӕнусы фӕстаг дӕс азы. Бӕллӕхы азтӕ. Бӕстӕ сӕмтъеры. Душанбейӕ дӕр ирӕттӕй бирӕтӕ райстой сӕхи сӕ фыдӕлты зӕхмӕ. Ӕрцагуырдтой се 'фсымӕрты Зауырбеджы таджикаг фырттӕ дӕр. Ныр Уардоты уынджы йӕ лӕппутӕ, уыдоны цот, стӕй сӕ таджикаг ӕфсымӕртӕ ӕдӕппӕтӕй фараст хӕдзары сты. Ӕцӕг таджикӕгтӕн цӕмӕдӕр гӕсгӕ сӕ мыггаг чысыл ӕндӕрхуызон у — Джидойтӕй нӕ, фӕлӕ Джитойтӕй. Фӕлӕ, ӕфсымӕртӕ кӕй сты, уый се ’ппӕт дӕр зонынц.
ХУРТУАН
49
ӔНӔНОМ ИНГӔН
Фӕсвӕдыхъӕу стыр нӕу. Фӕлӕ йӕ сӕ гыццылтӕй дӕр не схондзынӕ. Рӕстӕмбис хъӕу цы вӕййы, уый у быдираг хъӕуты ‘хсӕн. Дыууӕсӕдӕ хӕдзары бӕрц дзы ис, мин цӕрӕгӕй фылдӕр. Цалдӕр азы размӕ хъӕугӕ-рон фӕзы хӕрдмӕ фӕцыд ӕмбисонды аивгонд цыртд-зӕвӕн. Йӕ алыварс мрамӕрӕй къӕйтыл, хъӕубӕстӕйӕ Фыдыбӕстӕйы Стыр хӕсты чи фӕмард, уыдоны номхы-гъдтӕ. Алы къӕйыл дӕр — дыууиссӕдз ӕдзард хӕстоны мыггаг ӕмӕ ном. Дыууӕсӕдӕ хъӕбулы фӕхъуыдысты Фӕсвӕдыхъӕуӕй.
Цыртдзӕвӕн куыд байгом кодтой, уый канд амы цӕрӕг хистӕрты зӕрдыл нӕ лӕууы. Бирӕ уазджытӕ сӕм ӕрцыд алы рӕттӕй, суанг ма дзы сӕхи хъӕуккаг стыр хицау дӕр сӕмбӕлд, ноджы цалдӕр инӕлары. Куывд скодтой цыртдзӕвӕны номыл, стыр куывд. Фӕзы цъӕх нӕууыл равӕрдтой фынгтӕ. Ӕрмӕст куывды хъӕлдзӕгд-зинад нӕ цырен кодта, алчидӕр йӕхи ӕнкъардта, цыма хъӕубӕсты ӕдзард хъӕбатырты номыл хӕрнӕджы бады, уыйау. Куыд ӕмбӕлд, афтӕ сын ӕгъдаумӕ гӕсгӕ рухсаг дӕр загътой, сӕ ном сын мыггагмӕ мысынхъом куыд уой, уымӕ дӕр батӕхуды кодтой.
Афӕдзы фӕстӕ раст уыцы бон, Уӕлахизы бон, ӕд-зард хӕстонтӕй хӕстӕг кӕмӕн уыд, уыдон дыгай кӕрд-зынтимӕ ӕрбамбырд сты цыртдзӕвӕны размӕ ӕмӕ та рухсаг загътой сӕ хиуӕттӕн. Афтӕ бакодтой уый фӕстӕ аз дӕр. Ӕмӕ хъӕуы фӕзындис ног ӕгъдау: тыгъды бы-дыры чи фӕмард, уыцы хӕстонты номарӕн ӕгъдау.
Хъӕуыхицау Мӕсыгаты Гацыр дӕр ӕй йӕ зӕрдӕмӕ хӕстӕг айста, хорзыл ӕй банымадта ӕмӕ сфӕнд кодта иннӕ аз уыцы ӕгъдау ноджы кадджындӕр уавӕры скӕ-нын. Рагацау сбӕлвырд кодта, цыртдзӕвӕны размӕ чи ӕрбамбырд вӕййы, уыдоны, сарӕзта номхыгъд.
*4
50
Богаты Аврам
Иу бон куы уыдис, уӕд Гацыр азылд хъӕуы уӕлмӕр-дыл. Йӕхи цӕстӕй федта, хӕсты хъӕбатырты ингӕнтӕ цы уавӕры сты, уый. Цыдӕртӕ фӕбӕрӕг кодта йӕхимӕ, йӕ блокноты фӕфыста, хӕстӕй чи сыздӕхт ӕмӕ йӕхи хӕдзары чи амард, уыдоны мыггӕгтӕ.
Ӕрцыд, ныллӕууыд уалдзӕг, Уӕлахизы боныл 65 азы сыххӕсты уалдзӕг. Гацыры зӕрдыл хорз лӕууыд, раздӕр-иу хъӕуты ӕмӕ горӕтты зиутӕ кӕй арӕзтой, уый.
Иннӕ бонтӕй раздӕр ӕрбацыд йӕ куыстмӕ Гацыр. Ӕрбадт стъолы фарсмӕ ӕмӕ райдыдта йӕхинымӕр ны-майын, 9-ӕм маймӕ сӕ цы куыстытӕ сӕххӕст кӕнын хъӕуы, уыдон.
Фыццаджыдӕр, ныссыгъдӕг кӕнын хъӕуы уӕлмӕрд. Машинӕ хъӕудзӕн, ӕнӕмӕнг, ӕмӕ амалхъом Керымӕй райсдзӕн. Кусӕнгӕрзтӕ хъӕудзӕн, цӕвджытӕ, белтӕ, къӕпитӕ, сагӕйттӕ, фӕрӕттӕ... О, хӕдӕгай, хырх дӕр сӕ хъӕудзӕн, бензинӕй кусгӕ хырх. Йӕ сыхаг Ахмӕтмӕ ис ахӕм хырх.
Ӕппынкъаддӕр фондз ӕмӕ ссӕдз адӕймаджы ра-цӕудзӕн зиумӕ. Ӕмӕ афтид голлаг хъен нӕ лӕууы, си-хорӕн дыууадӕс дзулы ӕмӕ иу фынддӕс килӕйы бӕрц стуры фыд, стӕй ӕртӕ асыччы адджын ӕмӕ минералон дӕттӕ, суанг цӕхх дӕр. Ӕмӕ хӕлцы хъуыддаг хӕстон лӕг Цӕронты Бароны фырт Будзийы бар бакӕндзӕп. О, хӕдӕгай, фынгтӕ дзы фӕцӕйрох кодтой! Уыдон дӕр Будзийӕн бафӕдзӕхсдзӕн. Ӕнӕ ирон арахъхъӕй куынӕ сфидауа фынг? Рухсаг зӕгъын, ау, уӕддӕр хъӕудзӕн. Папелойы арахъхъӕй феппӕлынц лӕгтӕ. Зынгыл, дам, дзы ӕртах куы ‘рхауы, уӕд, дам, ныппӕртт кӕны. Гъемӕ йӕ уыцы зӕронд усӕй балхӕндзысты, лӕгтӕ дзы цас уа, уымӕ гӕсгӕ...
Алцӕуыл дӕр бӕстон ахъуыды кодта Гацыр, гӕххӕт-тыл дӕр ма сӕ ныффыста, чи цы кусдзӕн, цы архайӕг уыдзӕн, уыдӕттӕ.
ХУРТУАН 51
Ӕртыккаг бон райсомӕй къух бакӕнӕн нал уыди Гацыры кусӕн уаты. Ӕмӕ адӕммӕ йӕ цӕстытӕ ци-нӕрттывд кодтой. Тынгдӕр хосдзаутыл цин кодта. «Ацы куыстдзагъд лӕгтимӕ хӕхтӕ рафӕлдахӕн ис», - хъуы-ды кодта йӕхинымӕр. Йӕ ных асӕрфта ӕмӕ райдыдта дзурын:
— Мӕ дзӕбӕх хъӕубӕстӕ, дӕргъвӕтин ныхас нӕ кӕндзынӕн. Алчидӕр уӕ зоны нӕ уӕлмӕрды уавӕр. Уӕдӕ, ӕрӕджы цы цыртдзӕвӕныл цин кодтам, уый ал-фамбылай дӕр бӕллиццаг нӕу. Ӕмӕ цалынмӕ нӕ ху-динаджы хъӕр нӕ айхъуыст, уӕдмӕ тӕккӕ райсом нӕ дыстӕ батулӕм ӕмӕ нӕхи сраст кӕнӕм нӕ табуйаг бы-нӕтты раз... — Ӕмӕ алкӕмӕн дӕр бацамыдта, зиумӕ йӕ цавӕр кусӕнгарзимӕ рацӕуын хъӕуы, уый.
Дыккаг бон сӕумӕраджы зиууӕттӕ ӕрбамбырд сты хъӕуы астӕумӕ. Уӕдмӕ уым лӕууыдысты дыууӕ микроавтобусы. Фӕзынд бырӕттӕласӕн машинӕ дӕр. Уалынмӕ хъӕуы разамынды хӕдзарӕй кӕрӕдзи фӕ-дыл рахызтысты къорд сылгоймаг ӕмӕ нӕлгоймаджы, сӕ разӕй Гацыр, афтӕмӕй. Салам радтой адӕмӕн, стӕй иууылдӕр бахызтысты автобустӕм. Цыртдзӕвӕны раз сӕм ӕнхъӕлмӕ каст Гацыры шофыр Бола. Ӕрхъуыдыджын та разынд: йӕ мадӕн чъиритӕ акӕнын кодта сӕумӕцъыккӕй, ӕмӕ сӕ йемӕ райста арахъхъы ду-рын ӕмӕ цӕххимӕ. Цыхт ӕмӕ ма йын цъӕх хъӕдынд-зтӕ дӕр атыхта йӕ мад Фаризӕт. Уазал доны бидон дӕр дзы нӕ ферох Болайӕ.
Цыппӕрдӕс хосдзау лӕджы кӕрӕдзи фӕдыл куы арӕгъ сты, сӕ разӕй Гацыр йӕхӕдӕг, афтӕмӕй, уӕд ма уыдонӕй хуыздӕр цӕмӕ бакастаид адӕймаг! Дыууӕ зылды ӕркодтой цыртдзӕвӕны алывӕрсты, фӕйнӕ ды-ууӕ уисы ракарстой, ӕмӕ цыртдзӕвӕн уӕлдай тынгдӕр сфидыдта.
Фӕскуыст рухс загътой ӕдзард хӕстонтӕн ӕмӕ ныр та сӕ ных уӕлмӕрдмӕ сарӕзтой. Дард нӕ уыдис уырдӕм.
52
Богаты Аврам
Алчидӕр йӕ хӕс зыдта ӕмӕ уайтагъд февнӕлдтой сӕ куыстмӕ.
Сихӕрттӕм уӕлмӕрд йӕ хуыз ӕнахуыр райдзастӕй скалдта. Уӕдмӕ фынгтӕ дӕр ӕрбаластой ӕмӕ сӕ цӕттӕ кӕнын райдыдтой.
— Цӕвӕгджынтӕ, нымадӕй ма нын дӕс минуты куыст баззад уӕлмӕрды тӕккӕ кӕрон, — загъта Гацыр.
— Ӕмӕ уым та цы ис? — афарстой йӕ ӕмдзыхӕй.
— Цомут ӕмӕ йӕ фенат.
Цӕуынц Гацыры фӕстӕ. Кӕсынц ӕмӕ зӕххӕй зы-на-нӕзына къуыпп дары зӕронд ингӕн, йӕ уӕлхъус згӕхӕрд ӕфсӕйнаг дзуар.
— Ацы дзуар нӕ кӕддӕры нӕргӕ колхозы куырдад-зы арӕзт у. Ам ныгӕд у ӕбӕрӕг хӕстон лӕг: цинелы скъуыдтӕ ӕмӕ йӕ майдан «За отвагу»-йӕ базыдтой, чи у, уый. Бӕргӕ сын уыд базонӕн, чи уыд ном ӕмӕ мы-ггагӕй, стӕй кӕцон, уыдӕттӕн, фӕлӕ... Худинаг нын фӕуӕд, — хъӕрзгӕйӕ фӕци йӕ ныхас Гацыр. Инннӕтӕ дӕр афтӕ тынг нынкъард сты, цыма уыцы ӕнӕном хӕ-стон лӕг сӕ туг-се стӕгӕй уыд.
Уӕлдай зӕрдиагдӕрӕй базылдысты ацы ингӕнмӕ, рохуаты йӕ кӕй нал ныууадздзысты, уый се ‘нгасыл фыст уыд.
— Цомут ныр ӕмӕ нӕ фыдӕбон ныххӕлар кӕнӕм.кӕ-мӕн балӕггад кодтам, уыдонӕн... - Гацыр йӕ цӕвӕг йӕ уӕхскыл баппӕрста...
... Хур ма уӕлиау уыд, Гацыр сӕ кӕртмӕ куы бахызт, уӕд. Кӕсы ӕмӕ йӕ къӕбӕргӕнӕг Сасинкъа хӕдзармӕ схизӕн хъӕдын асинтыл бады.
— Не ‘фсин, уӕ, не ‘фсин!..
— Цы кӕныс, нӕ лӕг? Ӕнхъӕлдӕн ӕмӕ кӕмдӕр зын-гыл фӕлӕууыдтӕ? Цӕй тынг ӕрттивынц дӕ цӕстытӕ?
— Зынгыл фӕлӕууын дӕр диссаг нӕу ахӕм куысты фӕстӕ. Абоны хуызӕн разы никуыма уыдтӕн мӕхицӕй.
— Хъарсы фидар ма басӕтт?
ХУРТУАН
53
— Хъарсы фидар та цы у, абон цы куыст бакодтам, уый раз!
— Уанцон нӕу...
— Тӕккӕ райсом дӕ ахуырдзауты акӕн уӕлӕ цыртдзӕ вӕнмӕ ӕмӕ-иу уӕлмӕрдыл дӕр дӕ цӕст ахӕсс.
...Ӕрбабон. Гацыр уыцы бонау никуы ныффӕстиат йӕ хуыссӕны. Йӕхимӕ куы базылд, уӕд рацыд кӕртмӕ. Сасинкъа йӕ размӕ фӕцис.
— Уӕллӕй, не ‘фсин, дысоны хуызӕн адджын фынӕй фӕстаг азты никуыуал бакодтон... О, уый та цавӕр сау ахорӕнӕй амӕст сты дӕ къухтӕ?
Сылгоймаг йӕ къухтӕм ӕркӕстытӕ кодта, бахудт:
— Ӕнарӕхст куы уай, уӕд... Раздӕр уал мӕхӕдӕг бӕрӕггӕнӕг ауадтӕн уӕлмӕрдтӕм дӕр. Ӕмӕ уыцы згӕхӕрд дзуар куы федтон, уӕд фызылдтӕн нӕхимӕ ӕмӕ... Куыд уӕ бафтыдтаин ме скъоладзауты цӕсты?...
Гацыр ӕм кӕсгӕйӕ баззад. Тынг дӕрдтыл ӕрзылды-сты йӕ хъуыдытӕ...
54 Багаты Аврам
АВДӔН
Сӕрдыгон райсом. Хур йӕ цыллӕхуыз хъарм тынтӕй рӕвдыдта дун-дуне. Дыууӕ къӕвда боны фӕстӕ адӕм ногӕй сӕ рог уӕлӕдарӕстӕ ӕрбакодтой ӕмӕ горӕты уынгтӕ сӕ раздӕры хуыз райстой: тротуартыл дыууӕр-дӕм кодтой фистӕгӕй цӕуджытӕ, уынгты кӕрӕдзи фӕ-дыл згъордтой рог машинӕтӕ, маршруткӕтӕ, автобустӕ.
Хур дыууӕ бӕндӕны бӕрц суадис, иунӕг мигъы къӕм дӕр кӕуыл нӕ уыд, уыцы цъӕх арвы. Уыцафон уӕлдай фылдӕр змӕлд вӕййы, горӕты кӕронмӕ кӕй аи-втой, уыцы стыр базары. Хӕйрӕджы цӕстытӕ дзы нӕй балхӕнынмӕ, ӕндӕр дзы алцыдӕр ссарӕн ис.
Бон куыд тынгдӕр кодта, афтӕ базармӕ цӕуджытӕ фылдӕрӕй-фылдӕр кодтой. Мӕнӕ мидӕмӕ, базармӕ, бацӕуӕн дуары раз лӕууӕг хъахъхъӕнджытӕн йӕ гом хызын равдисгӕйӕ, йӕ гыццыл чызджы къухыл ахӕцыд ӕмӕ, базары кӕртмӕ бахызт ӕрыгон мад. Куыддӕр алы-хуызон товартӕй уӕйгӕнӕн рӕнхъытӕм бахӕццӕ, афтӕ хӕрхӕмбӕлд фӕци, арӕндоны кӕимӕ уыд, уыцы сылго-ймӕгтӕй иуимӕ.
— Агуындӕ! — йӕ хъӕбысы йӕ акодта, йӕхицӕй зы-на-нӕзына хистӕр чи уыд, уыцы сылгоймаг.
— Дзерассӕ! Мӕнӕ ма кӕй уынын!- йӕхимӕ йӕ ӕр-балвӕста, хызын цы къухы хаста, уымӕй.
— Мӕнӕ цы дзӕбӕх чызг ис! Дӕ ном та цы хуыйны? — афарста Дзерассӕ Агуындӕйы гыццыл чызджы ӕргуы-быр ӕм кӕнгӕйӕ.
— Зӕринӕ, — загъта чызг. — Ӕмӕ ды та чи дӕ?
— Ӕз та — дӕ ӕнайы зонгӕ Цанеты Дзерассӕ. Мӕнӕ дӕу Агуындӕ кӕм балхӕдта, ӕз дӕр уым гыццыл чызг балхӕдтон уыцы рӕстӕджы, лӕппутӕ уӕййаг дзы нӕ уыд, — йӕхиуыл схӕцгӕйӕ дыууӕйӕ дӕр ныххудтысты ӕрыгон мадӕлтӕ.
ХУРТУАН 55
Кӕрӕдзи ма цӕмӕйдӕрты афӕрстытӕ кодтой сылгоймӕгтӕ, стӕй, сывӕллоны дзыппы цыдӕр атъ-ыста Дзерассӕ ӕмӕ хӕрзбон загъта Агуындӕ ӕмӕ Зӕринӕйӕн.
Ахӕм стыр базары фыццаг хатт уыдис гыццыл Зӕринӕ ӕмӕ йӕ цӕстытӕ фӕйнӕрдӕм райвӕз-байвӕз кодтой. Иу рӕнхъы кӕронмӕ дӕр нӕ бахӕццӕ сты, афтӕмӕй цыдӕриддӕр ӕлхӕнинаг уыд Агуындӕ, уы-дон йӕ къухы бафтыдысты ӕмӕ рацыдысты сӕ фӕд-фӕд. Базармӕ бацӕуӕн дуармӕ сӕ бирӕ нал хъуыд, афтӕ Зӕринӕ, йӕ мады къухыл хӕцгӕйӕ, йӕхи иуварс аивӕзта.
— Кӕдӕм мӕ кӕныс, Зӕринӕ?
— Уӕртӕ, уӕртӕ уырдӕм, — йӕ рахиз къухы амонӕн ӕнгуылдз размӕ ныттынг кӕнгӕйӕ загъта чызг.
Стыр дуканийы дӕлбазыр аууоны бадт иу нымӕт-худджын лӕг. Йӕ разы дыууӕ рӕсугъд гыццыл авдӕны. Сӕ узӕн хъӕдтӕ ӕмӕ чысыл къӕхтӕ дӕр — зырнӕйзылд. Аууоны дӕр тӕмӕнтӕ калдтой донхуыз лакӕй сӕрст ав-дӕнтӕ. Канд Зӕринӕйы нӕ, фӕлӕ сӕ Агуындӕйӕн йӕхи цӕстытӕ дӕр атонын нал куымдтой.
— Ӕна, балхӕн мын, — ӕрӕджиау сдзырдта чызг.
— Ӕмӕ ма нӕм уый фаг ӕхца ис? Уӕдтама йӕ зынар-гъ кӕны.
— Ӕхца мӕнӕ мӕ дзыппы, — загъта Зӕринӕ ӕмӕ йӕ хӕлафы рахиз дзыппӕй фелвӕста, ӕрдӕбон ын Дзерассӕ цы 'хцатӕ радта, уыдон.
Базаргӕнӕг лӕг аивӕй хъуыста мад ӕмӕ чызджы ны-хасмӕ ӕмӕ йӕм куы баввахс сты, уӕд афтӕ бакодта:
— Ахӕм удыгагайы хуызӕн дзӕбӕх чызгӕн ӕз авдӕн лӕвар дӕр ратдзынӕн.
— Лӕвар нӕ, ууыл бирӕ фыдӕбон ис, — загъта Агуындӕ ӕмӕ йӕ афарста, — цас ӕй кӕныс?
— Мингай сомтыл сӕ уӕй кӕнын, фӕлӕ йӕ сымахӕн асламдӕрыл раттдзынӕн.
56 Багаты Аврам
Зӕринӕ йӕ мадмӕ бадаргъ кодта, йӕ къухы цы 'хцатӕ уыд, уыдон. Агуындӕ сӕ анымадта, ӕмӕ ӕртӕ-сӕдӕ сомы.Асгӕрста йе ’хцадон — уым дӕр — ӕртӕсӕдӕ сомы.
— Нӕй, нӕ фаг кӕнынц, — загъта Агуындӕ.
— Ӕри, цас дӕм ис, уыдон, бирӕйӕ бирӕгъ дӕр не 'фсӕды...
Агуындӕ йӕм радта ӕхцатӕ. Лӕг дзы фондзсӕдӕ сомы йӕ дзыппы сӕвӕрдта, иннӕ сӕдӕ сомы та гыццыл чызджы къухы фӕсагъта, дӕхицӕн дзы гагатӕ балхӕн, зӕгъгӕ.
Агуындӕ ма фырӕфсӕрмӕй цы загътаид, уымӕн зон-гӕ дӕр ницыуал кодта.Бузныгтӕ фӕкодта авдӕнуӕйгӕ-нӕгӕн ӕмӕ йӕ сывӕллоны къухыл рахӕцыд. Гыццыл Зӕринӕ уӕрыччы хъылдымтӕ кодта йӕ мады къухыл хӕцгӕйӕ. Авдӕны цинӕй йыл базыртӕ базад.
Сыхы гыццыл чызджытӕй ахӕм рӕсугъд авдӕн никӕмӕн уыдис. Уый нӕ, фӕлӕ сӕ авдӕн уӕвгӕдӕр никӕмӕ уыд сыхӕгтӕй, ӕмӕ йӕхи цахъхъӕн чызджытӕ куклатӕй хъазынмӕ Зӕринӕтӕм цыдысты.
Рӕстӕг дугъон бӕхӕй уӕлдай нӕу.Цыппар азы кӕуылты атахтысты, уымӕн зонгӕ дӕр ницы бакод-той мад ӕмӕ чызг. Ӕрхӕццӕ скъоламӕ цӕуыны афон. Зӕринӕ йӕ мадӕй цыдӕр хъуымацы гӕппӕл ракуырдта ӕмӕ дзы йӕ авдӕнӕн ӕвӕрӕн голлаггонд бахуыдта. Куы йӕ ӕфснайдтой, уӕд ӕй ӕрфӕлдӕхтой ӕмӕ йӕ чъилы тигъыл бафиппайдтой цыдӕр фыстытӕ. Агуындӕ сӕ ба-каст: «Авдӕнаразӕг Иронаты Ацӕмӕз».
— Мӕнӕ диссаг, цыппар азы дӕргъы йӕм куынникуы 'ркастыстӕм, — загъта Агуындӕ авдӕн хӕцъилӕй голлаг-гонды ӕвӕргӕйӕ.
Уыцы азы хуызӕн хорз фӕззӕг никуы скодта Ирыстоны. Хъӕуты цӕрджытӕ сӕ тыллӕг ӕфснайы-нӕн ницыуал фӕрӕзтой. Тугыл аскъуыдысты картоф ӕмӕ нартхор дӕр. Уӕдӕ сӕрдӕй дӕр ничи хъаст кодта.
ХУРТУАН
57
Мӕнӕуӕй, хъӕбӕрхорӕй ӕндӕрӕй сӕ афоныл бабино-ныг кодтой. Зад сты дыргъбӕлӕстӕ дӕр. Кӕфты мӕйы фыццаг бонты бавналдзысты се 'фснайынмӕ. Хъӕуты ма хион-хӕстӕг кӕмӕн цӕры, уыцы горӕтӕгтӕн дӕр дзы куыннӕ фӕхай кӕндзысты.
«Цы хорз у, райсом — сабат, иннӕбон — хуыцаубон. Дыууӕ фӕлладуадзӕн бон дзӕбӕх баулӕфдзынӕн», — хъуыдытӕ кодта йӕхицӕн Агуындӕ, ӕмӕ цы ног газеттӕ ӕрбайста посты асыккӕй, уыдонӕй иу йӕ къухмӕ райста. Цыппӕрӕм фарсыл кӕсы ӕмӕ... мӕнӕ диссаг! «Сыхӕгтӕ хъыгзӕрдӕйӕ тӕфӕрфӕс кӕнынц бинонтӕн, Иронаты Ацӕмӕз цӕрынхъуагӕй кӕй амард, уый фӕдыл». «Ацы хорз лӕджы зианмӕ мын ӕнӕцӕугӕ нӕй», — ахъуыды кодта Агуындӕ ӕмӕ нырхӕндӕг.
— Цӕуыл фенкъард дӕ, ӕна, газеты ӕвзӕрӕй исты фыссынц?
— Хъуыды ма кӕныс, гыццыл авдӕн кӕмӕй балхӕд-там, уыцы лӕджы? — афарста йӕ мад.
— Урс нымӕт худ кӕуыл уыдис, уый?
- О!
— Куыннӕ йӕ хъуыды кӕнын. Хорз лӕг уыдис...
— Амард уыцы хорз лӕг.
Зӕринӕ фенкъард, йӕ гыццыл сау цӕстытӕ бауымӕл сты.
Дыккаг бон Агуындӕ рагацау ацыд знанмӕ. Ахӕм фӕлмӕн бон арӕх не скӕны зианӕн, нӕдӕр хъарм, нӕ-дӕр сатӕг. Стӕм хатт-ну цӕгатырдыгӕй сабыр уддзӕф ӕрбакалд ӕмӕ-иу бӕлӕсты сыфтӕртӕ сӕ сусӕг ныхӕ-стӕ кӕнынмӕ фесты. Арвыл ну сау мигъы къӕм дӕр нӕ уыд, фӕлӕ йӕ къуырф ӕмбӕрзт уыд фӕлурс тӕнӕг мигъты хуызӕн фӕлмӕй. Мӕрддзыгой адӕм хурӕй ӕп-пындӕр нӕ тыхстысты. Мӕнӕ се 'хсӕнты мидӕмӕ ба-раст Агуындӕ, цыма йын хӕстӕг-хион уыдысты, афтӕ. Йӕ къухы цы даричин дндинджытӕ уыд, уыдон марды чырыныл дӕлӕуӕз ӕрӕвӕрдта ӕмӕ, саударӕг усы къух
58 Багаты Аврам
райсгӕйӕ, загъта йӕ цӕссыгтӕ сӕрфгӕйӕ: «Мӕ гыццыл чызгӕп мын авдӕн лӕварӕмхасӕнты радта, хорз уыд ӕмӕ газеты тӕфӕрфӕс бакастӕи». «Бузныг, уый ’рцыд-мӕ ӕнусӕй фылдӕр рацӕрӕд дӕ гыццыл чызг», — загъта ус ӕмӕ иннӕ 'рбацӕуӕгмӕ аздӕхта йе ’ргом.
Агуындӕ чырыны фаллаг фӕрсты ӕддӕмӕ хизгӕйӕ бафиппайдта Ацӕмӕзы урс нымӕт худ. Уый ӕвӕрд уы-дис йӕ сӕры цур, йӕхӕдӕг та цыма фынӕй кодта...
Бӕласы бын ӕддӕуӕз цы дыууӕ лӕпиуйы бадт чы-сыл стъолы фарсмӕ, уыдонмӕ бацыд Агуындӕ ӕмӕ рага-цау йе ’гъдау бакодта, стӕй иуварс алӕууыд. Кӕсы ӕмӕ, авд азы размӕ арӕндоны кӕимӕ базонгӕ, уый — Бӕлонты Фатъимӕт ӕрбацӕуы, йӕ къухы дидинджытӕ, афтӕмӕй. «Ӕвӕццӕгӕн ын исты хӕстӕг сты зианджынтӕ, — ахъ-уыды кодта Агуындӕ. — Ӕниу мӕнӕн дӕр хӕстӕг сты, чп зоны йын исты хорзы бацыд уымӕн дӕр Ацӕмӕз». Уалынмӕ Бинонаты Дзерассӕ дӕр фӕзынд. Уымӕн дӕр йӕ къухы дидинджытӕ. Дыууӕ минуты дӕр нӕма ра-цыд, афтӕ та ӕрбацӕйцӕугӕ федта ӕртӕ фаззон чы-зджы мад Валентина? Скоробогатовайы. Йӕ сырх-сырхид уарди дидинджыты бастимӕ бацыд хӕдзармӕ. Валя дӕр авд азы размӕ «балхӕдта» уыцы арӕндоны йӕ гыццыл хурты. Фӕстаг хатт ӕй ӕндӕраз федта Агуындӕ. Тынг хъӕлдзӕг уыдис. Ӕмӕ куыннӕ уыдаид! Иӕ бинонтыл уыцы аз ногӕй фаззӕттӕ бафтыд, ацы хатт — дыууӕ фы-рыхъулы хуызӕн лӕппуйы.
Мӕрдздзыгой адӕм цӕуынц ӕмӕ цӕуынц зианджын-ты кӕртмӕ. Фылдӕр — ӕрыгон сылгоймӕгтӕ. Агуындӕ йӕ цӕстытыл не 'ууӕнды. Авд азы размӕ кӕимӕ базон-гӕ, уыдон ӕртӕйӕ — Зӕлинӕ, Мӕдинӕ ӕмӕ Дианӕ. Се 'ртӕмӕ дӕр — дидииджытӕ.
Чысыл фӕстӕдӕр марды чырын ӕддӕмӕ рахастой ӕмӕ йӕ кӕрты астӕу ӕрӕвӕрдгой. Уӕдмӕ Агуындӕйы цур ӕрбамбырд сты кӕддӕры ӕнхъӕлцау сылгоймӕгтӕ. Кӕрӕдзийыл фӕцин кодгой, стӕй сӕ Дзерассӕ фӕрсы:
ХУРТУАН
59
— Чызджытӕ, кӕмӕн уӕ цы хӕстӕг сты Иронатӕ?
— Ницы, — загъта Валя.
— Ницы, — ӕмдзыхӕй загътой иннӕтӕ дӕр.
— Цалдӕр азы размӕ мӕ чызджыты стыр базармӕ мемӕ акодтон цацатӕ ӕлхӕнынмӕ. Фӕстӕмӕ куы ра-цӕйцыдыстӕм, уӕд ныл иу лӕг, йӕ гыццыл авдӕн йӕ дӕларм, афтӕмӕй бацин кодта. Мӕ чызджытӕ та йын йӕ рӕсугъд авдӕныл бацин кодтой. Ӕмӕ сын ӕй, бауыр-нӕд уӕ, балӕвар кодта. Йӕ ном ӕмӕ мыггаг ын ӕрӕджы базыдтам ӕнӕнхъӕлӕджы.
— Мах дӕр афтӕ, — ныхас йӕхимӕ айста Агуындӕ ӕмӕ йе ’ргом Дзерассӕйы ’рдӕм аздӕхта: - Хъуыды ма кӕныс, цыппар азы размӕ базары куы фембӕлдыстӕм, уый? Раст уыцы бон балхӕдтам мах та ӕрттиваг зырнӕй-зылд гыццыл авдӕн, мӕ чызджы дзыппы цы 'хцатӕ атъ ыстай, уыдонӕй, ӕрдӕг аргъӕй.
— Мӕнӕн дӕр ӕй лӕварӕмхасӕнты рауӕй кодта, — загъта Мӕдинӕ.
— Мӕнӕн дӕр, — загътой Зӕлинӕ ӕмӕ Дианӕ.
— Мӕнӕн дӕр...
Ӕвӕдза, цы хорз у искӕмӕн хорзы бацӕуын.
Ӕвӕдза, цӕй тыхджын у авдӕны фарн!
60
Багаты Аврам
МӔХИ БУЛӔ
Уый ӕндӕраз уыдис. Хуымгӕнӕны мӕйы кӕрон дзӕ-бӕх фӕхъарм бонтӕ кодта. Кусӕнуаты бадын ӕмӕ ног газеттӕм кӕсын. Уалынмӕ мӕ хъустыл ауад булӕмӕргъы зарын. Фестадтӕн ӕмӕ рудзынг байгом кодтон. Маргъы зарын сойын цырагъау тадис мӕ зӕрдӕйыл. Хъуыстон ӕмӕ йӕм хъуыстон мӕхицӕн.
Афтӕ дыккаг бон ӕмӕ уый фӕстӕ бонты дӕр. Мӕ кусӕнуатмӕ хӕстӕг дидинӕг цы сусхъӕд бӕлас калдта, уый хӕрздӕфимӕ-иу мидӕмӕ уылӕнтӕ кодта Булӕ маргъы зӕрдӕскъӕф зарӕг.
Инназ ӕрӕгмӕдӕр ӕрцыд уалдзӕг. Ӕрӕгмӕдӕр ра-калдта дидинӕг, фарон мын Булӕ цы сусхъӕд бӕласӕй зарыд, уый. Фӕлӕ та мӕнӕ иу бон йӕ зарын ‘рбайхъ-уыст. Раст мыл цыма уарыны фӕстӕ арвӕй хур ӕркаст, афтӕ ӕхсызгон мын уыд. Ӕмӕ та мын зарыд къуыри фондз боны мӕхи Булӕ. Ӕмӕ йӕ зарынмӕ райгуырды-сты ацы рӕнхъытӕ:
Ех, тӕхуды!
Рудзынг гом, фыссын та ногӕй, Нӕй ӕнӕфысгӕйӕ цард.
Уалынмӕ дын мӕм ӕддейӕ ‘Рбайхъуыст Булӕ маргъы зард. Раст цыма мӕ ток ныццавта, Афтӕ андзыг дӕн куыддӕр, Уыцы алӕмӕты зардмӕ Мард дӕр растадаид, мард. Ех, тӕхуды ‘мӕ тӕхуды Булӕмӕргъ кӕмӕн «фӕхуды».
Бонтӕ згъордтой бонты фӕстӕ. Мӕйтӕ дӕр сӕ цыды кой кодтой. Ӕнтӕф сӕрды фӕстӕ ралӕууыд сыгъзӕрин фӕззӕг. Ӕмӕ та иуахӕмы булӕмӕргъ ныхъхъус, нал райхъуыст йӕ зарын. Бӕстӕ фенкъард, фӕгуыппӕг дуне.
ХУРТУАН 61
Уыцы аз раджы ралӕууыд зымӕг. Зымӕг дӕр зымӕджы хуызӕн куы уыдаид, фӕлӕ — ӕгӕр хъызт. Ноджы ма ми-гъджын зымӕг. Мигътӕ-иу бӕлӕстыл сӕхи фӕрахаф-ба-хаф кодтой ӕхсӕв-бонмӕ ӕмӕ-иу райсомӕй бӕлӕстӕ ног чындзытау хӕрзарӕзтӕй разындысты чырсвӕлыстӕй.
Фыдлӕг ӕмӕ фыдбон иухуызон сты, бирӕ нӕ хӕс-сынц. Уалдзӕджы комулӕфтӕй бӕстӕ фендӕрхуызон, сбадтис йӕ гаччы. Бӕлӕстӕ хуры хъарм тынтӕм къуы-бар кӕнынмӕ февнӕлдтой. Цъиуты цъыбар-цъыбур та райхъуыст. Ныццӕлхъ та кодта мӕ Булӕ маргъ дӕр йӕ зарӕг. Ӕмӕ та мӕм йемӕ зарын ӕрцыд.
Ногӕй та мын зары цъиу Булӕмӕргъ — йӕ ном, Зӕрдӕйӕн хӕссы уый цин, Сӕттын ыл ӕргом.
Байдзаг ‘хцон зӕлтӕй мӕ уат, Цинӕвдылд — мӕ уд.
Рудзынг арвыдуарау — гом, Дадзинты ӕрхъазы туг.
Булӕмӕргъы зарынмӕ хъусгӕйӕ кусын ӕнцондӕр у, кӕй зӕгъын ӕй хъӕуы. Ӕмӕ куыстон ӕз дӕр гом руд-зынджы раз уӕнгрогӕй, ӕвӕллайгӕйӕ.
... Хурхӕтӕны мӕйы Ирыстоны тӕрккъӕвдатӕ зоны, их дӕр рауары. О, фӕлӕ уыцы фӕлладуадзӕн бонты хуызӕн ихуард Хуыцау макуыуал рауадзӕд. Зындгонд куыд у, афтӕмӕй их тӕлмгай фӕуары, йӕ бон у иу сыхӕн «хорз фӕуа», иннӕ сых аирвӕза ихуарынӕй. Афтӕ уыд уыцы улӕфӕн бонты дӕр. Къуырисӕры куыстмӕ цӕу-гӕйӕ Мыхуыры хӕдзармӕ куыд ӕввахсдӕр кодтон, афтӕ кӕсын ӕмӕ бӕлӕсты сыфтӕртӕй фӕндаг байдзаг. Дыууӕ-ӕртӕ азы размӕ горӕты хицауад цы ныл-лӕг фӕтӕнсыф бӕлӕстӕ ныссагъта Къостайы проспекты трамвайы фӕндаджы фӕрсты, уыдоныл та сыфтӕртӕ
62 Багаты Аврам
дӕр нал уыд. Уалынмӕ мӕ цӕст ацахста хи хӕдзӕрт-ты раз ихы кӕритӕ. «Мӕ Булӕ маргъ!» — фегуырдис сӕры ӕбуалгъ хъуыды: «Ӕвӕццӕгӕн, уыцы ставд иху-арды бахауд ӕмӕ...» «Нӕ.нӕ!» — фӕсырдтон мӕ сӕрӕй уыцы ӕбуалгъ хъуыды. Ӕнкъардӕй ссыдтӕн цыппӕрӕм уӕладзыгмӕ, байгом кодтон мӕ кусӕнуаты дуар ӕмӕ ме ‘нкъард хъуыдытимӕ ӕрбадтӕн фыссӕн стъолы фарсмӕ, фӕлӕ уайтагъд фестадтӕн ӕмӕ рудзынг фегом кодтон. Сыгъдӕг уӕлдӕфимӕ уатмӕ ӕрбауылӕн кодта мӕхи Булӕ маргъы зарӕг. Мӕ цинӕн ма кӕрон кӕм уыдис.
— Ӕгас цу, мӕ булӕмӕргъ! Ӕнустӕм хъуысӕд дӕ рӕсугъд зарӕг! — адзырдтон гом рудзынгӕй ӕддӕмӕ ӕмӕ зӕрдӕхъӕлдзӕгӕй бавнӕлдтон мӕ куыстмӕ.
ССР Цӕдисы Журналист™ иӕднеы делегат™ Багать. Аврам Гокъоты Хадзымурат ӕмӕ Гуыриаты Мӕхӕмӕт. Мӕскуы, Ю77 аз.
Багаты Аврам, Пагӕты Алыксандр — хӕсты архайӕг ӕмӕ Хозиты Барис РЦИ-Аланпйы Ветеранты советы ӕмбырды
Багаты Аврам, поэтесса? Бызыккаты Земфирӕ ӕмӕ дохтыр Джсрапты Бслеккаты Ирӕпма*
Багаты Аврам Волгограды Мамайы обауыл.
2016 аз, август.
Багаты Аврам, Касаты Батрадз ӕмӕ Цопанаты Эльмӕ.
2015 аз.
Джусойты Нафи (астӕуӕй) йӕ номыл премийы лаурсаттимӕ Кӕрӕтты — Хуыгаты Ростик ӕмӕ Челӕхсаты Хъазыбег.
Ресиублпкӕйы Хицауады сӕрдары фыццаг хӕдивӕг Хадыхъаты Азӕмӕт майдап «Уӕрӕссйы патриот» дӕтты Багаты Аврамӕи.
2015 аз.
Ӕппӕтдунеон ӕхсӕнадон змӕлд «Иры Стыр Ныхас»-ы сӕр-дар Басаты Барис Багаты Аврамӕн Джусойты Нафийы номыл национ лптературон премп дӕтгӕйӕ. Цхинвал, 20/5 аз.
Багаты Аврам йӕ хӕлар Малиты Хасанимӕ
Аврам, Ходы Камал ӕмӕ Бызыккаты Земфпрӕимӕ
ЛИИЖ' т7!
Багаты Аврам ӕмӕ Джусойты Нафи Ногиры фыццӕгӕм астӕуккаг скъолайы директор Хъесаты Неля, Нафийы хотӕ ӕмӕ хӕрӕфыртимӕ
Аврам ӕмӕ Советон Цӕдисы Хъӕбатыр Кобылты Сергейы лӕппуйы чызг Лондӕ.
Цхинвал, 2015 аз, ноябрь.
Багаты Аврам (астӕуӕй) Республикӕ Хуссар Ирыстоны президент Тыбылты Леонид, Франты Хъазыбег, Пухаты Эрпк ӕмӕ булкъон Уалыты Гайоз. Цхинвал. 2015 аз, ноябрь.
Булкъон Франты Хъазыбег, Бибылты Анатоли, Кобылты Лондӕ, РХИ-йы президент Тыбылты Леонид, пнӕлар Бедопты Руслан, Хъарданты Тимур ӕмӕ Бататы Аврам Цхинвал, 2015 аз, ноябрь.
Суанты Станислав (астӕуӕй), журналист ӕмӕ фыссӕг Хетӕгкаты Оксанӕ ӕмӕ Бататы Аврам.
® РШДЗИНАД $$РКТДЗИНАД 3
$ • РКШИНАД РКТДЗИНАД а Р1СТГ । псп»	РсспуГм»!канским народним газета Республиканская нар
Хетӕгкаты Оксан;с ӕмӕ Бататы Аврам
Инӕлар - булкъон Суанты Станислав, Парламенты депутат Уататы Зелпм (галиуӕрдыгӕи) Баскаты Уырызмӕг ӕмӕ Бататы Аврам.
Багаты Аврам
2017 аз.
ПУБЛИЦИСТИКӔ
(уацтӕ, очерктӕ, тӕлмацтӕ)
76 Багаты Аврам
ӔРТӔ ГУЫППЫРСАРЫ
Ӕнусты дӕргъы ирон адӕммӕ кадджын у афи-цер, уӕлдайдӕр ӕфсӕддон разамонӕг суӕвын. Хуымӕтӕджы нӕ уыдис кӕрӕдзийӕн сӕ хуыздӕр арфӕ: «Дӕ фырт афицер суӕд!» Ирӕттӕ рагӕй фӕ-стӕмӕ дӕр иузӕрдион уыдысты ӕфсӕддон хъуыдда-гыл. Уымӕн ирд ӕвдисӕн сты Терчы-Кубаны хӕххон полчъы командир граф Шуваловы ныхӕстӕ: «Осетины составляли украшение любого полка. За ними были осмысленная удаль, знания русского языка, строгое соблюдение дисциплины и беззаветная храбрость».
«Инӕлар М. Д. Скобелев та ирӕтты тыххӕй афтӕ загъта: «Кавказское сердце ваше всегда сумеет быть на высоте боевого дела».
Мингай ирон хӕстонтӕ уыд Уӕрӕсейы ӕфсады зӕронд дуджы. Ӕрмӕст Мӕздӕджы районы дыууӕ хъаллӕйы — Ново-Осетиновская (Мусыхъсеу) ӕмӕ Черноярская (Дзӕрӕсте) — Уӕрӕсейы сефсадӕн радтой дыууадӕс инӕлары ӕмӕ 29 булкъоны, Георгийы дзуары кавалертӕ та сӕм 300 уыдис. Ӕмткӕй райсгӕйӕ та, Ирыстоны инӕлӕртты нымсец сӕдсейсе фӕфылдӕр. Уыдонӕй бирсетсе фесгуыхтысты уырыссаг-туркаг хӕ-стыты. Нудӕсӕм ӕнусы Уӕрӕсейы ӕфсад знӕгтимӕ хӕцыд 18 хатты. Уыцы хӕстыты 1453 карз тохӕй рамбылдта 1170.
Райгуырӕн бсестӕмсе стыр уарзондзинад, хӕ-спюн арӕхст, ӕфсӕддон хӕс ӕмӕ ардбахӕрдыл
ХУРТУАН 77 иузӕрдиондзинад равдыстой Ирыстпоны хъӕбултсе Фыдыбӕстӕйы Стыр хӕсты азты дӕр. Фыдыбӕстӕ хъахъхъӕнджыты рӕнхъыты Цӕгат Ирыстоны цӕрджытӕй уыдис 125 мины бӕрц, ома республикӕйы алы цыппӕрӕм цӕрӕг дӕр. Уыдонӕй 60 мин адсей-магӕн саккаг кодтой ордентӕ ӕмӕ майдантӕ ссе хъӕбатырдзинады тыххӕй, 79 адӕймаджы та систы Советон Цӕдисы Хъӕбатыртӕ, 12 — Намысы ордены ӕххӕст кавалертӕ. Ирыстоны ӕхсарджын хъӕбулты нымайгӕйӕ, мах уселдай сӕрыстырдӕрӕй фӕзӕгъӕм Советон Цӕдисы дыууӕ хатты Хъӕбатыр, Монголы Адӕмон Республикӕйы Хъӕбатыр, ӕфсады инӕлар Плиты Иссӕйы, Советон Цӕдисы Хъӕбатыртӕ, ӕф-сады инӕлар Хетӕггаты Габойы ӕмӕ инӕлар-булкъон Мамсыраты Хаджумары нсемттӕ. Уымӕн ӕмӕ ирон адӕмӕй ӕфсӕддон къӕпхӕнтыл уыдонӕй бӕрзонддӕр ничи схызт. Немыцаг фашистты ныхмсе тохы та сӕ лӕгдзинад ӕмӕ ‘хсар ӕмбисондӕн баззад.
Ацы аз уыцы ӕртӕ гуыппырсары райгуырдыл сӕххӕст фӕйнӕ 110 азы. Ӕртӕйӕ дӕр райгуырды-сты 1903 азы. Габо — апрелы, Хаджумар — сентябры, Иссӕ — ноябры.
Инӕлӕртты хистӕр
Ӕртӕ инӕларӕн сӕ хистӕр у Хетӕггаты Габо (Георги). Уый райгуырд 1903 азы 25 апрелы Зӕрӕмӕджы фӕндӕгтӕаразӕг мастеры хӕдзары. Йӕ фыд Иликъойыл ӕрцыдысты хъӕуы куывддзау лӕгты арфӕтӕ, йӕ фыртӕй ӕцӕгдӕр канд афицер нӕ, фӕлӕ ма сгуыхт инӕлар дӕр рауад.
Уӕды заман ирон хӕдзары ахӕм арфӕ ӕппӕтӕй ӕхсызгондӕрыл нымад уыд. Гъемӕ Иликъо кӕд йӕ уазджытӕй уӕлдай райгондӕй баззад, уӕддӕр уӕздан фысым радта ахӕм дзуапп: «Нӕ мыггаджы дыккаг Леуан
78 Богаты Аврам
(ома Къостайы фыд) нал уыдзӕн. Алкӕмӕй афицер нӕ рауайы». Ӕмӕ йӕ гаджидауы загъта: «Нӕ фӕдонты фылдӕр чи уарзы, уыцы адӕймаджы арфӕтӕ рӕсугъдӕй сӕххӕст уӕнт!».
Ӕмӕ сӕххӕст сты: йӕ фырт сси ССР Цӕдисы Сӕйраг Советы депутат, ӕфсады инӕлар, ӕфсӕддон зылды командӕгӕнӕг.
Габо йӕ райгуырӕн хъӕуы бакаст цыппар къласы, фӕндыд ӕй дарддӕр ахуыр кӕнын, фӕлӕ йын ахӕм фадат нӕ уыд: бинонтӕ мӕгуыр уыдысты ӕмӕ ӕххуыс кодта йӕ ныййарджытӕн. 1916 азы сӕрды Габо кусын райдыдта фӕндагаразӕгӕй, 1917 азы та кусынмӕ бацыд Садоны ӕрзӕткъахӕнтӕм. Ам цыппӕрдӕсаздзыд Габо базыдта, Уӕрӕсейы революци кӕй ӕрцыд, уыцы хабар. Цыбыр рӕстӕгмӕ революци схӕццӕ Кавказы хӕхтӕм дӕр.
Георги барвӕндонӕй бацыд хуссарирыстойнаг партизанты къордмӕ, 1920 азы 1 январы та — Сырх Ӕфсады рӕнхъытӕм, архайдта Деникины урсгвардионты ныхмӕ хӕстыты Цӕгат Ирыстоны. Советон хицауад куы ‘рфидар, уӕд ӕвзыгъд сырхӕфсӕддоны арвыстой Пятигорскмӕ Артемы номыл 38 ӕм фистӕгӕфсӕд-дон курсыты ахуыр кӕнынмӕ. Курсытӕ каст фӕуыны фӕстӕ Хетӕджы-фырты 1922 азы февралы снысан кодтой Дзӕуджыхъӕуы 28 хӕххон дивизийы сӕрма-гонд скъолайы взводы командиры ӕххуысгӕнӕгӕй. Чысыл фӕстӕдӕр домаг Хетӕджы-фырты сфидар кодтой ахуырадон взводы командирӕй, ӕмӕ кавказаг адӕмыхӕттыты минӕвӕрттӕй Сырх Ӕфсадӕн цӕттӕ кодта кӕстӕр командиртӕ.
Йӕхӕдӕг дӕр зӕрдиагӕй тырныдта уӕрӕхдӕр зонындзинӕдтӕм. Георгийы фӕндыд артиллерист суӕвын, ӕмӕ 1926 азы Киевы ӕфсӕддон училищейы артиллерион хайад каст куы фӕци, уӕд ӕй сӕвӕрдтой 36 Фӕсбайкалаг дивизийы артиллерион дӕлхайады командирӕй. Китайаг-Скӕсӕйнаг ӕфсӕнвӕндаг сси
ХУРТУАН 79
дзырддаг ӕмӕ расайдта хӕстон быцӕумӕ. Уым 1929 азы ноябры сӕ хъӕбатырдзинады тыххӕй 500 адӕймаджы схорзӕхджын кодтой Сырх Тырысайы орденӕй, уыдони-мӕ Хетӕджы-фырты дӕр.
Куыдфӕстӕмӕ, уӕлдӕрӕй-уӕлдӕр бынӕттӕ ахсгӕйӕ, 1937 азы августы ирон афицер разамынд дӕттын райдыдта Дард Скӕсӕны хицӕн Сырхтырысаджын ӕфсады артиллерион полкъӕн, афӕдз фӕстӕдӕр та ссӕдзӕм фистӕг ӕфсады корпусы артиллерийы хицау архайдта япойнаг самурайтимӕ карз хӕстыты.
Фыдыбӕстӕйы Стыр хӕст куы райдыдта, уӕд бул-къон Хетӕджы-фырт службӕ кодта Прибалтикӕйы горӕт Идрицайы уӕвӕг 21-ӕм механизацигонд корпусы артиллерийы хицауӕй. Корпусы ӕфсӕддонтӕ горӕттӕ Даугавпилсмӕ, Резекнемӕ, Себежмӕ ӕмӕ Опочкамӕ ӕввахс тугкалӕн хӕстыты удуӕлдайӕ хӕцыдысты знаджы ӕрдонгтимӕ, гитлеронты 56-ӕм ӕфсӕддон корпусӕн ӕрхастой стыр зиан, стӕй урӕдтой цӕугӕдон Ныгуылӕн Двинайы сӕрты бырсӕг ӕртык-каг немыцаг мотодивизи. Хӕстытӕй пуы Георгийӕн йӕ рахиз цонг фӕцӕф. Цыппар мӕйы дӕргъы йӕ дзӕбӕх кодтой рынчындоны, ӕмӕ ноябры тохӕхсыст афицер архайдта Мӕскуымӕ ‘ввахс хӕстыты. 30-ӕм ӕфсады командӕгӕнӕг Д. Лелюшенко булкъон Хетӕджы-фырты сӕвӕрдта ӕфсады штабы хицауӕй ӕмӕ йын йӕ бӕрны бакодта горӕт Рогачевы бынмӕ хӕстыты архайӕг ӕфсады галиу хай. Ноябры фӕстаг бонты Сырх Ӕфсад размӕбырсӕг гитлеронты баурӕдта, декабры райдианы та советон ӕфсӕдтӕ Мӕскуыйы облӕсты хъӕутӕ ӕмӕ горӕттӕ знагӕй сӕрибар кӕнын райдыдтой.
1941 азы 8 декабры Георгийӕн радтой инӕлар-майоры цин, 1942 азы 12 апрелы та йӕ йӕ хӕстон сгуыхтдзинӕдты тыххӕй схорзӕхджын кодтой Сырх Тырысайы дыккаг орденӕй.
80 Багаты Аврам
1942 азы кӕрон ӕй сфидар кодтой Сталинградмӕ хӕстӕг хӕцӕг 3-аг гвардион ӕфсады штабы хицауӕй. Фӕлтӕрдджын инӕлар архайдта хӕстон операци «Малый Сатурн»-ы (уыцы оиерацийы рӕстӕг Хуссар-Ныгуылӕн ӕмӕ Воронсжы фронтты ӕфсӕдтӕ ныддӕрӕн кодтой Астӕуккаг Доны хӕцӕг гермайнаг ӕмӕ итайлаг ӕфсӕдты).
Фӕстӕдӕр инӕлар Хетӕджы фырт 5 мӕйы дӕргъы ахста 3-аг гвардион ӕфсады командӕгӕнӕджы бынат. Донбассаг операци ӕнтыстджынӕй сӕххӕст кӕныны тыххӕй йын радтой Кутузовы 1 къӕпхӕны орден.
1944 азы уалдзӕджы Георги украинаг горӕттӕ ӕмӕ хъӕутӕ гитлеронтӕй сӕрибаргӕнӕг фыццаг гвардион ӕфсады (йӕ командӕгӕнӕг инӕларбул-къон А. Гречко) штабы хицау ӕппӕт хъарутӕй дӕр архайдта ӕфсады размӕбырстӕн фадӕттӕ аразыныл. Горӕттӕ Староконстантиново, Проскурово ӕмӕ Каменец-Подольскиймӕ ‘ввахс уӕззау хӕстыты 1-аг ӕфсад знагыл фӕуӕлахиз, фӕлӕ уыцы аз майы инӕлар Хетӕджы-фырты ӕнӕнхъӕлӕджы йӕ бынатӕй систой ӕмӕ йӕ сӕвӕрдтой дивизийы командирӕй, ома дӕлдӕр бынатмӕ йӕ раивтой. Афтӕ цӕй аххосӕй рауад, уый тыххӕй бӕстондӕр зӕгъын ӕмбӕлы.
Уыцы аз 4 мартъийы ӕфсад размӕ бырсын райдыдта, гитлеронтӕ, сырхӕфсӕддонтӕн тыхджын ныхкъуырд дӕтгӕйӕ, сындӕггай фӕстӕмӕ цыдысты. Фӕстӕдӕр знаджы ӕфсӕдтыл бафтыд ӕмӕ сын сырхӕфсӕддонты размӕбырст бауромын бантыст.
Хетӕджы-фырт Фыццаг Украинаг фронты командӕгӕнӕг, Уӕлдӕр Сӕйрагкомандӕгӕнӕджы хӕдивӕг, Советон Цӕдисы маршӕл Г. Жуковӕн фехъусын кодта, ӕфсад зын уавӕры кӕй бахауд ӕмӕ йын размӕ бырсынӕн фадат кӕй нал ис, уыцы хабар. Фӕлӕ Жуков 1-аг ӕфсады штабы хицауы ныхас ницӕмӕ ‘рдардта ӕмӕ, йӕ бартӕй пайда кӕнгӕйӕ, ипӕлары йӕ бынатӕй спста.
ХУРТУАН 81
Фыццаг гвардион ӕфсады командӕгӕнӕг инӕлар-булкъон А. Гречко, 3-агтанкты гвардион ӕфсады командӕ-гӕнӕг инӕлар-лейтенант П. Рыбалко, кадрты сӕйраг управленийы хицау инӕлар-булкъон Ф. Голиков ӕмӕ 3-аг Украинаг фронты командӕгӕнӕг Р. Малиновский Габойы фарс бӕргӕ рахӕцыдысты, фӕлӕ Жуков йӕ уынаффӕ нӕ аивта. Бафиппайын хъӕуы уый, ӕмӕ хӕсты заман ирон инӕлар дзӕгъӕл ӕфхӕрдтытӕ цалдӕр хатты кӕй баййӕфта.
— Дӕу тыххӕй ныхас кодтон Генералон штабы хицауы фыццаг хӕдивӕг инӕлар Антоновимӕ, — сӕ фембӕлды рӕстӕг ын загъта 3-аг Украинаг фронты командӕгӕ-нӕг Родион Малиновский. — Ныртӕккӕ нӕм ӕфсады штабы бынат нӕй, корпусты командирты бынӕттӕ дӕр иууылдӕр ахст сты, искӕй йӕ бынатӕй сисыны фаг азым та никӕмӕ хӕссын.
— Цыфӕнды бынатыл дӕр разы дӕн, — загътон ын ӕз. — Ӕппӕтӕй хуыздӕр уаид хӕдбар бынат.
Малиновский иуцасдӕр ахъуыды кодта, стӕй мын афтӕ:
— Ис мӕм иу ахӕм бынат... Дивизийы командир уай, уый дӕ сӕрмӕ ӕрхӕсдзынӕ?
—Бӕгуыдӕр!
— Уӕдӕ ууыл бафидыдтам, — загъта Малиновский. — Абон уал дӕ фӕллад суадз, райсом та бацу 82-ӕм гвардион дивизимӕ.
Георгийы разамындӕй 82-ӕм дивизи цалдӕр хатты фӕуӕлахиз знагыл, уӕлдай ирддӕрӕй инӕлары разамонӕджы курдиат рабӕрӕг цӕугӕдон Днестры сӕрты бырсыны рӕстӕг уӕззау хӕстыты. Фӕстӕдӕр 1-аг Белоруссаг фронтмӕ ивд дивизи архайдта цӕугӕдон Вислӕйы сӕрты бырсыны, стӕй горӕттӕ Сарна ӕмӕ Головачевы хӕстыты. 8-ӕм ӕфсады командӕгӕнӕг В. Чуйков йӕ чиныджы фыссы: «Хетӕджы-фырты разамындӕй 82-ӕм дивизийы ӕфсӕддонтӕ горӕт *б
82 Багаты Аврам
Головачевмӕ хӕстӕг тохы хӕцыдысты хъӕбатырӕй. Георги йӕ дӕлбар ӕфсӕдтӕн дӕсны разамынд кӕй лӕвӕрдта, уый фӕрцы сырхӕфсӕддонтӕн бантыст знаджы ныббырстытӕн фидар фӕлӕууын ӕмӕ йын тыхджын ныхкъуырд раттын...»
1945 азы Хетӕджы-фырты дивизи архайдта Вислӕ-Одер, Варшавӕ-Познань, Скӕсӕн-Померань, Берлины ӕмӕ ХарбинТиринаг хӕстон операциты.
Варшавӕ-Познаны операцийы рӕстӕг советон ӕфсӕдтӕ ныддӕрӕн кодтой знаджы цалдӕр дивизийы, бахӕццӕ сты цӕугӕдон Одермӕ ӕмӕ ӕрхъула кодтой фидар Познаныл. Фидар бацахсыны уӕззау хӕстыты рӕстӕг 82 дивизийы ӕфсӕддон дӕлхайӕдтӕ цалдӕр хатты фесгуыхтысты. Советон ӕфсӕдтӕ бахызтысты цӕугӕдон Вартӕйы сӕрты ӕмӕ знаджы фидӕрттӕм цӕгат-ныгуылӕнырдыгӕй ныббырстой. Горӕты ацы ‘рды-гӕй кӕрон хъахъхъӕнӕг фашистон ӕфсӕдтӕ дӕрӕнгонд ӕрцыдысты ӕмӕ 23 февралы 8-ӕм ӕфсад Познань ӕххӕстӕй бацахста. Цӕугӕдӕттӕ Вислӕ, Вартӕ ӕмӕ Пилицӕйыл бахизгӕйӕ разамонӕджы курдиат ӕмӕ хъӕбатырдзинад кӕй равдыста, уый тыххӕй 6 апрелы Георгийӕн радтой Советон Цӕдисы Хъӕбатыры ном.
10 февралӕй 4 апрельмӕ Скӕсӕн-Померан иаг операцийы Сырх Ӕфсад ныддӕрӕн кодта знаджы 21 дивизийы ӕмӕ 8 бригады. Советон ӕфсӕдтӕ Балтийы денджызы былгӕрӕттӕм кӕй рацыдысты, уымӕй сӕхицӕн фадӕттӕ сарӕзтой Германы сӕйраг горӕт Берлинмӕ ӕмраст бырсынӕн.
Ацы хӕстон операцийы рӕстӕг иннӕ цӕрӕн бынӕттимӕ иумӕ 12 мартъийы фашистон ӕфсӕдтӕй суӕгъд кодтой горӕт Кюстрин, горӕты XIX ӕнусы арӕзт фидар та мӕйы кӕронмӕ баззад знаджы къухы. Познаны куыд уыд, афтӕ ам дӕр фидары алыварс ӕмӕ йӕ мидӕгӕй агуыридурӕй амад хӕдзӕрттӕй знаг сарӕзта хӕстон гӕнӕхтӕ. Сгарджытӕ куыд сбӕрӕг кодтой, афтӕмӕй гарнизоны уыд 2000 ӕфсӕддоны бӕрц.
ХУРТУАН 83
25 мартъийы 1-аг Белоруссаг фронты командӕгӕнӕг Г. Жуков, 8 гвардион ӕфсады командӕгӕнӕг В. Чуйков дӕр сӕ разы лӕууыд, афтӕмӕй Хетӕджы-фыртӕн радта Кюстрины фидар бацахсыны тыххӕй бардзырд. Дис ма кӕнут, фӕлӕ фронты командӕгӕнӕджы бахъуыд, ӕрӕджы бынтон дзӕгъӕлы кӕй бафхӕрдта, уыцы инӕлары ӕххуыс. Фронты командӕгӕнынад Уӕлдӕр Сӕйраг Командӕгӕнынады Ставкӕйӕн рагацау фехъусын кодта, Кюстрины фидар, дам, бацахстам, зӕгъгӕ, ахӕм мӕнг хабар, афтӕмӕй та йӕ не ‘фсӕдтӕн дыууӕ къуырийӕ фылдӕр басӕттын не ‘нтыст. Йӕ алыварс цыд, бирӕ адӕм кӕм фӕмард, ахӕм ӕвирхъау хӕстытӕ, фӕлӕ уавӕр нӕ ивта.
Хетӕджы-фырт бӕстон бацӕттӕ кодта фидармӕ бабырсыны пълан, сӕйраг ӕргом аздӕхта артиллерийы ӕххуысмӕ, ӕмӕ фондз боны дӕргъы уӕззау хӕстыты фӕстӕ сырхӕфсӕддонтӕ фидар байстой.
Георги Кюстрины фидар байсыны хъуыддагмӕ кӕд стыр ӕвӕрӕн бахаста, уӕддӕр чиныг «Освобождение городов»-ы автортӕ Кюстрин фашистон ӕфсӕдтӕй суӕгъдгӕнӕг ӕфсӕдты номхыгъдмӕ ирон инӕлары 82-ӕм гвардион дивизи нӕ бахастой. Барӕй уыд, ӕнӕбары, уый та бӕрӕг нӕу.
Берлин байсыныл хӕсты рӕстӕг инӕлар Хетӕджы-фырт уыд 8-ӕм гвардион ӕфсады 29-ӕм корпусы командир. Размӕбырсӕг корпусы ӕфсӕдтӕ бацахстой Берлины цалдӕр районы, бахызтысты цӕугӕдон Шпрейыл, стӕй къанӕуттӕ Тельтовы ӕмӕ Ландверы сӕрты, байстой аэропорт Темпельхоф, ӕфсӕнвӕндаджы дыууӕ вагзалы ӕмӕ императорон канцеляри, бахӕццӕ сты Тиргартенмӕ ӕмӕ афтӕмӕй 3-ӕм ӕфсадӕн баххуыс кодтой Рейхстаджы алыварс район знаджы ӕфсӕдтӕй ӕххӕстӕй ссӕрибар кӕнынӕн. Берлины тыххӕй 29-ӕм корпусӕн саккаг кодтой Сырх Тырысайы орден, корпусы
84 Богаты Аврам
командиры та бавдыстой Советон Цӕдисы Хъӕбатыры дыккаг стъалыйӕ схорзӕхджын кӕнынмӕ, фӕлӕ...
«Берлин байсыны операци цӕттӕ кӕныны рӕстӕг нӕ дыууӕ Жуковы ‘хсӕн быцӕу ныхас кӕй рауад, уымӕ гӕсгӕ уыцы курдиатӕн разыйы дзуапп раттыны бӕсты Жуков ныффыста мӕнӕ афтӕ: «Хорзӕхджынгонд ӕрцӕуӕд Суворовы 1 къӕпхӕны орденӕй», афтӕмӕй ацы ордены статусмӕ гӕсгӕ мӕнӕн ахӕм хӕрзиуӕг дӕттын не ‘мбӕлд», — фыста Хетӕджы-фырт 1975 азы 5 майы фыссӕг Цӕголты Василимӕ.
Ӕмцӕдисоны хӕстӕ ӕххӕст кӕнгӕйӕ, Советон Цӕдис Японимӕ хӕцын куы райдыдта, уӕд инӕлар-лейтенант Хетӕггаты Георгийы снысан кодтой Дард Скӕсӕны 1-ӕм фронты 1-ӕм ӕфсады 59-ӕм корпусы командирӕй ӕмӕ архайдта Харбин байсыныл тыхджын хӕстыты. Бардзырд кӕй сӕххӕст кодта, уый тыххӕй корпусы командирӕн саккаг кодтой Кутузовы дыккаг къӕпхӕны орден.
...1949 азы Георги иттӕг хорз бӕрӕггӕнӕнтимӕ каст фӕци Генералон штабы Ӕфсӕддон академийы академион уӕлдӕр курсытӕ, ӕмӕ уый фӕстӕ разамынд лӕвӕрдта корпусӕн, ӕфсадӕн, Ӕфсӕдты цӕгатаг къорд (Польшӕ) ӕмӕ Прибалтикӕйы ӕфсӕддон зылдӕн. Бӕрнон бынӕтты уӕвгӕйӕ, Хетӕджы-фырт стыр ӕвӕрӕн бахаста не ‘фсады хъомыс фӕфидардӕр кӕнынмӕ, йӕ хъӕздыг хӕстон фӕлтӕрддзинадӕй рӕдауӕй хай кодта йӕ дӕлбартӕн, архайдта ӕфсӕдты хӕстхъомдзинад фӕнывылдӕр кӕныныл. Георгийы разамындӕй ӕфсӕд-дон зылды къухы хӕстон ӕмӕ политикой цӕттӕдзинады ӕфтыд стыр ӕнтыстдзинӕдтӕ. 1968 азы Георгийӕн радтой ӕфсады инӕлары цин.
Дзырддзӕугӕ ӕфсӕддон разамонӕг уыд ӕхсарджын, фӕллойуарзаг, ӕмгарджын, зӕрдӕхӕлар, фӕразон, ӕгъдауджын адӕймаг, иудадзыг архайдта куысты
ХУРТУАН 85 ногдзинӕдтӕй пайда кӕныныл, узӕлыд адӕмыл, цӕстмӕ митӕ нӕ уарзта.
— Хетӕггаты Георгийӕ фӕстӕмӕ мӕ заманы ӕфсӕддон зылды командӕгӕнджытӕ уыдысты И. Гусаковский, В. Говоров ӕмӕ А. Майоров. Георгиимӕ абаргӕйӕ, адон уыдысты бынтон ӕндӕр адӕм, — мысыд, аст азы дӕргъы Хетӕджы-фыртимӕ бакусӕг, Прибалтикӕйы ӕфсӕддон зылды штабы оперативен уынаффӕйады раздӕры хистӕр афицер Иван Максимов. — Ацы адӕмӕй иуӕй-иутӕ се ‘ргом фылдӕр здӕхтой сӕхицӕн удӕнцойдзинӕдтӕ кӕ-нынмӕ, Хетӕджы-фырт та фыццаджыдӕр архайдта йӕ размӕ ӕвӕрд хӕстӕ ӕмбӕлгӕ хуызы ӕххӕст кӕныныл...
«Георги зыдта йӕхицӕн кад кӕнын, фӕлӕ уӕлдай буц митӕ ӕмӕ хинӕйдзаг адӕмы нӕ уарзта. Мӕнгард митӕ ӕнӕрӕдыдӕй хицӕн кодта ӕцӕгдзинадӕй, кӕимӕ службӕ кодта, уыцы адӕмы зӕрдӕхудты никуы бацыд», — дзырдта Максимов.
1941-1945 азты Георги кӕмӕн командӕ кодта, уыцы ӕфсӕдтӕн 10 хатты раарфӕ кодта Уӕлдӕр Сӕйрагкомандӕгӕнӕг, Советон Цӕдисы Генералиссимус И. Сталин.
Советон Цӕдисы Сӕйраг Советы 5-8 ӕвзӕрстыты депутат, СЦКП-йы ХХ-ХХП съездты делегат, ӕфсады инӕлар Хетӕггаты Георги амард 1975 азы 3 сентябрь! Мӕскуыйы. Кадимӕ йӕ баныгӕдтой Новодевичьейы уӕлмӕрды.
Къорд азы размӕ дзӕнӕты бадинаг булкъон Батырты Уырысби фыста сгуыхт инӕлары тыххӕй: «Дзӕуджыхъӕуы ис Хетӕггаты Георгийы номыл уынг, фӕлӕ Фыдыбӕстӕ бахъахъхъӕнынӕн ӕмӕ ӕфсады уавӕр фӕнывылдӕр кӕнынӕн бирӕ хорздзинӕдтӕ саразӕг адӕймагӕн ӕмбӕлы ноджы стырдӕр кад скӕнын».
Ацы ныхӕстимӕ канд ӕз нӕ, фӕлӕ бирӕ дзыллӕтӕ сты разы. Хъуыстгонд инӕлары ном сӕнусон кӕныны тыххӕй йын Ирыстоны сӕйраг горӕты бюст сӕвӕрын уӕддӕр ӕмбӕлы.
86 Богаты Аврам
Хӕстон, ӕфсадхон, сгарӕг
Уӕрӕсе ӕмӕ Ирыстоны историйы йӕ ном сызгъӕрин дамгъӕтӕй фыст кӕмӕн у, уыдонимӕ ис инӕлар-булкъон Мамсыраты Джиоры фырт Хаджумар дӕр.
1918 азы июны олгинскӕйаг Мамсыраты 15-аздзыд лӕппу барвӕндонӕй бацыд Дзӕуджыхъӕуы кусджы-ты ӕмӕ салдӕтты депутатты Советы цур Сырхгвардион къордмӕ ӕмӕ архайдта Дзӕуджыхъӕу урсгвардионтӕй ссӕрибар кӕныны сӕраппонд хӕстыты. Стӕй сси Сырх Ӕфсады 11-ӕм бӕхджын эскадроны хӕххон сӕдӕйоны уӕнг.
Каст фӕци Хурыскӕсӕны фӕллойгӕнджыты коммунистом Университет. 1935 азӕй фӕстӕмӕ куыста Сырх Ӕфсады Сгарӕг управленийы. 1936 азы майор Мамсыры-фырт — Испанийы. Гӕрзифтонгӕй хӕцыд франкистты ныхмӕ, арӕзта алы мадзӕлттӕ Мадрид бахъахъхъӕнынӕн. Уыд Испанийы компартийы ЦК-йы хӕстон уынаффӕгӕнӕг.
Финляндиимӕ хӕсты рӕстӕг фронты фӕсчъылдымы ӕххӕст кодта къорд ахсджиаг хӕсы.
Фыдыбӕстӕйы Стыр хӕсты уыд йӕ тӕккӕ рай-дианӕй. Хӕцыд Ныгуылӕн, Хуссар-Ныгуылӕн, Ленинграды, Брянсчы ӕмӕ 1-аг Украинаг фронтты, раза-мынд лӕвӕрдта бригадӕн, дивизийӕн, корпусӕн, ӕнӕхъ-ӕн ӕфсадӕн.
1945 азы 25 апрелӕй суанг хӕсты фӕудмӕ хъазуато-нӕй архайдта горӕт Дрезден байсыныл уӕззау хӕстыты.
Советон Цӕдисы Хъӕбатыры ном райста 1945 азы 29 майы. ССР Цӕдисы Сӕйраг Советы Президиумы Указы Хаджумарӕн Советон Цӕдисы Хъӕбатыры ном раттыны тыххӕй фыст уыдис: «За образцовое выполнение боевых заданий командования на фронте борьбы с немецкими захватчиками и достигнутые при этом успехи присвоить звание Героя Советского Союза с вручением ордена Ленина и медали «Золотая Звезда».
ХУРТУАН 87
1945 азы 24 июны Мӕскуыйы Рӕсугъд фӕзы архайд-та Уӕлахизы парады, цыд 1-аг Украинаг фронты иугонд полчъы батальоны сӕргъы.
Хӕсты фӕстӕ службӕ кодта Карпаты ӕфсӕддон зылды. 1957 азӕй — Генералон штабы сӕрмагонд управ-ленийы хицау, Генералон штабы Сӕйраг Сгарӕг управле-нийы хицауы фыццаг хӕдивӕг, рӕстӕгмӕ хицауы хӕстӕ ӕххӕстгӕнӕг.
Хорзӕхджын у Ленины ӕртӕ орденӕй, Сырх Тырысайы фондз орденӕй, Суворовы 2-аг къӕпхӕ-ны, Кутузовы 1-аг къӕпхӕны, Фыдыбӕстӕйы хӕсты 1-аг къӕпхӕны ордентӕй, «Фыдыбӕстӕйы хӕсты пар-тизанӕн» ордены 1-аг къӕпхӕнӕй ӕмӕ бирӕ ӕндӕр хӕрзиуджытӕй.
1968 азы 5 апрелы Мамсыраты Джиоры-фырт Хаджумар ахицӕн йӕ цардӕй. Бавӕрдтой йӕ Мӕскуыйы Новодевичьейы уӕлмӕрды.
Булкъон Ксанти
Мӕскуы, 1945 азы 24 июнь. Уӕлахизы парад. Инӕлар Мамсыраты Хаджумар у иугонд бӕхджын полчы батальоны хистӕр. Зын зӕгъӕн у, уӕд инӕлар цӕуыл хъуыды кодта, уый. Чи зоны, ӕмӕ йӕ зӕрдыл ӕрбалӕууыдысты йе ‘дзард хӕстон ӕмбӕлттӕ. Науӕд та йӕ цӕстыты раз сыстадысты дард Мадриды бынмӕ карз хӕсты нывтӕ, кӕнӕ та фысджытӕ Хемингуэй ӕмӕ Илья Эренбургимӕ фембӕлдтытӕ, йе та ‘рымысыд Фыццаг Украинаг фронты командӕгӕнӕг Советон Цӕдисы маршӕл Коневы ныхӕ-стӕ йӕхи тыххӕй: «Инӕлар Мамсыры-фырт йӕ сӕргъы, афтӕмӕй 1945 азы 15 апрелӕй фӕстӕмӕ хӕстыты диви-зи кадимӕ сӕххӕст кодта йӕ размӕвӕрд хӕстӕ. Знаджы чъылдыммӕ арӕхстджын маневртӕ кӕнгӕйӕ, уый ӕр-мӕст 20-24 апрелы скуынӕг кодта 1230 фашистон салдат ӕмӕ афицеры, ныддӕрӕн кодта ӕртӕ уӕззау танчы, 11
88 Багаты Аврам
бронетранспортеры ӕмӕ бирӕ ӕндӕр хӕстон техникӕ, уацары райста 574 салдат ӕмӕ афицеры, байста 8 паровозы, 850 вагоны, 17 скълады хӕцӕнгӕрзтимӕ, хӕцӕн ӕрмӕг ӕмӕ алыхуызон ӕфсӕддон мулкимӕ, 40 тракторы ӕмӕ сыфцӕй ласӕджы, 480 автомашинӕйы, 1700 бӕхы ӕмӕ 350 бӕхуӕрдоны, ссӕрибар кодта уацайрӕг-ты ӕмӕ ахст адӕмы дыууӕ лагерӕй 15650 адӕймаджы. Мамсыры-фырт знагимӕ тохты йӕхи равдыста хъӕба-тыр ӕмӕ арӕхстджын инӕларӕй... Ӕмбал Мамсыраты Джеоры фырт Хаджумар у Советон Цӕдисы Хъӕбатыры бӕрзонд номы аккаг...»
Кӕнӕ та йӕ ахӕм ахсджиаг цауы рӕстӕг мысинӕг-тӕм не ‘вдӕлд, йӕ хъуыдытӕ уыцы боны фӕткӕй дард-дӕр нӕ хызтысты...
Республикой радиойы фонды сты нӕ номдзыд ӕф-садхонты мысинӕгтӕ дӕр. Уыдонимӕ инӕлар-булкъон Мамсыраты Хаджумары мысинӕгтӕ Испанийы хӕсты тыххӕй:
— 1936 азы ӕрвыст уыдтӕн Испанимӕ фашиз-мы ныхмӕ тохы испайнаг адӕмӕн феххуыс кӕнын-мӕ. Иучысыл мӕм сӕрмагонд фӕлтӕрддзинад уыдис. Цингӕнгӕйӕ сразы дӕн. Ацыдтӕн Испанимӕ, уӕдӕ цы. Ӕвзаг нӕ зыдтон, фӕлӕ йыл тагъд фӕцалх дӕн, ӕнцон ӕмбарӕн ӕвзаг разынд. Ӕмӕ чи дӕн, уырыссаг дӕн ӕви цы дӕн, уый чи нӕ зыдта, уыдон мӕ баскаг ӕнхъӕлдтой. Болгайраг дӕр мӕ хуыдтой, барвӕндонӕй ӕххуысмӕ ‘рбацӕуӕг. Зӕгъын хъӕуы, ӕмӕ мӕ уым цы мыггагӕй зыдтой, уый дӕр уыдис цавӕрдӕр македойнаг мыггаг — Ксанти...
Кӕд цыфӕнды хъӕбатырӕй ныхмӕ лӕууыдысты ис-пайнӕгтӕ, уӕддӕр гитлеронтӕ Муссолинийы итайлӕгты ӕххуысӕй Мадридмӕ ӕрбаввахс сты. Уыцы ахсджиаг рӕстӕджы, мӕ бон зӕгъын у афтӕ, ӕмӕ равдыстон лӕгд-зинад, кӕй зӕгъын ӕй хъӕуы, Испанийы компартийы раз-амынды амынддзинады фӕрцы. Къуыри ӕмӕ ӕрдӕджы,
ХУРТУАН
89
дыууӕ къуырийы размӕ мадзӕлттӕ сарӕзтон Мадриды кусджытӕй, горӕт чи бахъахъхъӕдтаид, ахӕм къордтӕ бацӕттӕ кӕныны тыххӕй. Хъуыддаг уый мидӕг уыдис, ӕмӕ фашистты ныхмӕ цы республикой ӕфсӕдтӕ тох кодтой, уыдоны иу хай дӕрӕнгонд ӕрцыд, уымӕн ӕмӕ хорз цӕттӕгонд нӕ уыдысты хӕстон хуызы. Иннӕ хай та тӕссармӕ фӕндӕгтыл ацыд, ӕмӕ Мадрид гомӕй аз зад, хъахъхъӕнӕг ӕй нал уыд, ӕрмӕст ма дзы, ӕз цы къордтӕ сарӕзтон кусджытӕй ӕмӕ ӕрмӕст цалдӕр боны хӕстон хъуыддагыл кӕй ацахуыр кодтон, уыдон аззады-сты. Фӕлӕ уыдонӕн сӕ бон нӕ уыд горӕт бахъахъхъӕ-нын. Уымӕн ӕмӕ сӕм хӕцӕнгарз нӕ уыд. Уыдысты 40 мин адӕймаджы. Райдианы сӕ хӕс уыдис Мадридмӕ бацӕуӕнты траншейтӕ къахын ӕмӕ фидӕрттӕ аразын. Республикӕйы ӕфсӕддонтӕ куы фӕфӕстӕмӕ кодтой, уӕд ма горӕт хъахъхъӕнӕг иунӕг тых уыдис ӕнӕхӕцӕн-гарз кусджыты стыр къорд. Ӕз хабар фехъусын кодтон компартийы разамындӕн. Ӕвӕстиатӕй кусджытӕн хо-тыхтӕ радтой. Ӕз мӕхимӕ райстон Мадрид хъахъхъӕнӕг къордтӕн разамынд дӕттыны хӕс. Мадрид хъахъхъӕны-ны тыххӕй уыдис стыр быцӕудзинӕдтӕ. Чи зоны, ӕмӕ, дам, горӕтӕн йӕ ныууадзын хуыздӕр у йӕ хъахъхъӕны-нӕй, уымӕн ӕмӕ тынг егъау горӕт у ӕмӕ бирӕ тыхтӕ домы. Уырдӕм ӕнӕхъӕн стыр ӕфсад куы бакӕнай, уӕд-дӕр нӕ сахаддзӕн. Мӕн куы бафарстой, уӕд ӕз цӕхгӕр радзырдтон, горӕт фашисттӕн радтыны ныхмӕ. Адӕм уӕ нӕ бамбардзысты. Уыцы фӕндоныл разы уыдысты ме ‘ппӕт ӕххуысгӕнджытӕ дӕр. Гъемӕ иууылдӕр хорзыл банымадтой мах фӕндон, сразы йыл сты.
Ӕппӕты трагикондӕр бонтӕ Мадриды уыдис 5, 6 ӕмӕ 7 ноябры. Ис мӕм ӕнӕнхъӕлӕджы ист къам, систа йӕ Кармен, хъуыстгонд кинооператор. 7 ноябры Михаил Кольцов ӕмӕ Кармен ӕрбацыдысты ӕмӕ нӕ систой. Куыд мӕ систой, уымӕн ницы базыдтон, уыцы тӕссаг бон хъуыды кодтам горӕт бахъахъхъӕныныл; франкисттӕ
90 Багаты Аврам
бырстой, тырныдтой горӕт бацахсынмӕ, фӕлӕ сын ӕй нӕ радтам, бахъахъхъӕдтам ӕй.
1965 азы Хаджумар ссыд Ирыстонмӕ. Журналисттимӕ фембӕлды куыд дзырдта, афтӕмӕй Испанийы фембӕлд ӕмӕ ныхас кодта бирӕ зындгонд адӕмимӕ: фысджытӕ, журналисттӕ, кинооператортӕ, ӕфсадхонтимӕ... Уыдонимӕ Хемингуэй, Кольцов, Кармен, Малиновский, Мерецков ӕмӕ ӕндӕртӕ.
* * *
П. И. Батов: ...Мӕ дӕргъвӕтин царды дӕргъы ӕз бирӕ разагъды лӕгтыл сӕмбӕлдтӕн, фӕлӕ уыдонӕй, ӕвӕццӕгӕн, ӕрмӕст иумӕ уыдис, нысанмӕ тырнгӕйӕ, знагимӕ тохы ӕвидигӕ ӕрхъуыдыдзинады миниуӕг — уый у инӕлар Мамсыраты Х.Д. Испанийы нӕ зынаргъ Ксанти (афтӕ йӕ хуыдтой уым) республикӕ хъахъхъ-ӕнджытӕн нывыл сарӕзта сгарӕн хъуыддаг. Хъыгагӕн, нырма нӕ ралӕууыд ахӕм рӕстӕг, цӕмӕй ӕххӕстӕй радзурӕн уа ацы адӕймаджы ӕппӕт архайды тыххӕй, афон куы ‘рцӕуа, уӕд бирӕтӕ кӕсдзысты ӕмӕ дис ӕмӕ цин кӕндзысты, нӕ адӕм ахӕм нӕртон лӕгау лӕгтӕ кӕй схъомыл кодта, ууыл.
* * *
М. Е. Кольцов: «Дуррути йӕхицӕн уынаффӕгӕ-нӕг-афицер ракуырдта. Бацамыдтой йын Ксантимӕ... Дуррути йын загъта:
— Ды коммунист дӕ. Хорз, фендзыстӕм. Ӕдзухдӕр уыдзынӕ мӕ фарсмӕ. Сихор дӕр иумӕ кӕндзыстӕм, фынӕй дӕр — иу уаты.
Ксанти йын афтӕ:
— Хӕсты кӕддӕриддӕр бирӕ вӕййы ӕвдӕлон сахӕт-тӕ. Ӕз курын уыцы рӕстӕг ауайыны бар.
— Цы кусдзынӕ?
— Мӕн фӕнды дӕ хӕстонты дын пулеметӕй ӕхсын сахуыр кӕнын. Уыдон уымӕ ӕппындӕр нӕ арӕхсынц.
ХУРТУАН 91
ДУРРУ™ бахудт:
— Мӕн дӕр сахуыр кӕн пулеметӕй ӕхсын.
* * *
И. Г. Эренбург: Хемингуэй сӕмбӕлд мах ӕфсӕд-донтимӕ. Йӕ зӕрдӕмӕ цыд Хаджи, иттӕг ӕхсарджын, ӕдӕрсгӕ адӕймаг, знаджы фӕсчъылдыммӕ чи бацыд, уый (Кавказӕй уыдис ӕмӕ йын испайнаг фенхъӕлӕн дӕр ӕнцонӕй уыд). Хемингуэй йӕ роман «По ком звонит колокол»-ы партизанты тыххӕй цытӕ радзырдта, уыдо-нӕй бирӕтӕ сты Хаджийы ныхӕстӕм гӕсгӕ фыст...»
* * *
О. Г. Савич: Ирон Мамсыраты Хаджийы Испанийы хуыдтой Ксанти. Бӕхылбадӕг, мидбӕстон хӕсты архай-ӕг, уый ӕххӕст уыдис, Пушкин, Лермонтов, Лев Толстой цы кавказаг хъӕбатырдзинадыл дис кодтой, уымӕй. Актер куы уыдаид, уӕд дзы рауадаид иттӕг хорз Хаджи-Мурат (Л. Толстойы ӕмном уацауы хъайтар). Кӕнгӕ мийӕ йӕм ницы уыд. Ӕхсар уыдис йӕ туджы, уый уыдис, кӕмӕй улӕфыд, уыцы уӕлдӕф... Уый у ахӕм адӕмӕй, кӕцытыл баууӕндӕн ис куысты цавӕрфӕнды бӕрнон къабаз дӕр, ӕрмӕст зӕрдӕмӕдзӕугӕ куыст уӕд, ӕндӕр.
Дипломат нӕ уыдис, фӕлӕ йӕ хъӕбатырдзинад, ӕр-гомдзырд, адӕммӕ хӕлар ахастӕй йӕ къухы диплома-тийӕ фылдӕр ӕфтыд......Мамсыры-фырт-Ксанти-Фабер
уӕндонӕй дзырдта йӕ хъуыдытӕ цыфӕнды фарстайы фӕдыл дӕр. Зындгонд у, Испанийы Компартийы ЦК-йы Политбюройы ӕмбырды Мадрид радтыны тыххӕй премьер-министр Кабальеройы фӕндон куы фехъуыста, уӕд йӕ ныхмӕ куыд карзӕй дзырдта, уый.
Испанийы Компартийы ЦК-йы дыккаг секретарь Педро Чеко: Испанийы сӕйраг горӕт Мадриды сове-тон ӕмбӕлттӕй чи ис, уыдонӕй нырма ӕппӕты фылдӕр пайда ‘рхаста Фабер (Мамсыраты Хаджумары фӕсно-мыг). Уый уыдис, мӕ царды мӕ хъуыддаг кӕимӕ уыд,
92 Багаты Аврам
уыдонӕй ӕппӕты ӕдӕрсгӕдӕр ӕмӕ уыцы иу рӕстӕг ӕппӕты ӕвзыгъддӕр, ӕппӕты ӕрхъуыдыджындӕр, тӕс-саг уавӕры бахаугӕйӕ.
* * *
Штабы техникой кусӕг-сылгоймаг сцыбӕл, мӕ чу-мӕдан куы байтом кодтон, уӕд. Цыдӕр дзаумӕттӕ дзы йӕ зӕрдӕмӕ тынг фӕцыдысты. Тыххӕй мӕ сразы кодта, цӕмӕй йын сӕ ауӕй кӕнон. Дыууӕ къуыримӕ мын сӕ аргъ дыууӕ мин форинты бафидынӕй зӕрдӕ бавӕрдта. Радта мын йӕ хӕдзары адрис.
Рацыд мӕй, фӕлӕ хӕс фидӕг нӕй. Уӕдмӕ нӕ ротӕ ацыд быдырон ахуыртӕм. Мӕн снысан кодтой къазар-майы радгӕсӕй. Иу бон бацагуырдтон мӕ хӕсджыны. Бацыдтӕн ӕм хӕдзармӕ ӕмӕ йын байстон йӕ паспорт, хӕдзары чиныг ӕмӕ радиоприемник.
Уалынмӕ мӕм фӕсидтысты ӕфсӕддон зылды шта-бмӕ. Нӕ замполит капитан Смирнов мӕ тӕрсын кодта, цы бакуыстай уый, зӕгъгӕ, цӕмӕн сбастай дӕхи мадяркӕимӕ.
Штаб уыдис горӕт Секешвехервары. Дыккаг уӕлад-зыгмӕ схызтӕн. Бацамыдтой мын инӕлары уат, радтой мын бацӕуыны бар. Рахиз къух къӕмисӕныл авӕргӕйӕ, балӕууыдтӕн йӕ разы ӕмӕ загътон:
— Товарищ генерал, младший сержант Кесаев прибыл!
— Кӕцӕй дӕ? — бафарста мӕ инӕлар уырыссагау.
— Ирыстонӕй, — дзуапп радтон ӕз.
— Уый зонын, фӕлӕ кӕцы хъӕуӕй?
— Ногирӕй, — уыд мӕ дзуапп.
Исдуг ницыуал сдзырдта инӕлар, стӕй мӕ рарвыста дӕлбулкъон Шевченкомӕ. Уый мын мӕ дзаумӕтты аргъ радта, ӕз та йын, венгриаг сылгоймагӕй кӕй рахастон, уыдон.
Капитан Смирнов тарст, трибунал мын куы стӕр-хон кӕна, уымӕй. Уымӕн, ӕмӕ уыцы рӕстӕг Венгрийы
ХУРТУАН 93
змӕст уыдис, ӕз та иунӕгӕй хӕцӕнгарзимӕ бацыд-тӕн мадяркӕйы хӕдзармӕ... Фӕлӕ инӕлары фӕр-цы аирвӕзтӕн ахӕстонӕй. Инӕлар та уыд Мамсыраты Хаджумар. Фӕлӕ йӕ уӕд, ӕрыгон лӕппу уӕвгӕйӕ, цӕ-мӕй зыдтон, уый ирон лӕг кӕй у, нӕхи инӕлар.
Хорздзинад рох нӕ кӕны, фӕзӕгъынц. Ӕмӕ уый тынг раст у. Абон дӕр мӕнӕй рох нӕу, инӕлар-булкъон Мамсыраты Хаджумар мын цы хорздзинад ракодта, уый, стӕй мӕ никӕд ферох уыдзӕн.
Иссӕ
Ирон адӕмӕй ӕфсӕддон хъуыддаджы ӕппӕты уӕл-дӕр къӕпхӕнмӕ схызт ӕмӕ фыццагдӕр советон инӕла-ры цин ирӕттӕй райста Плиты Алыксандры фырт Иссӕ. Советон Цӕдисы дыууӕ хатты Хъӕбатыр, Манголы Адӕмон Республикӕйы Хъӕбатыр, ӕфсады инӕлар...
Советон Цӕдисы Маршӕл А.М. Василевский фы-ста йӕ мысинӕгты: «Плиты Алыксандры фырт Иссӕ Фыдыбӕстӕйы Стыр хӕсты йӕхи равдыста ӕцӕг хъӕба-тыр, ӕхсарджын ӕмӕ арӕхстджын разамонӕгӕй».
Иссӕ райгуырд 1903 азы 25 ноябры Бӕтӕхъойыхъӕуы зӕхкусӕджы хӕдзары. Йӕ фыд Алыксандр, ацӕргӕ лӕг уӕвгӕйӕ, исты бакусыны охыл ацыд Канадӕмӕ ӕмӕ уым 1908-1912 азты фӕкуыста шахтӕты. Цыдӕр ӕхцатӕ сӕрвыста йӕ мадӕн.
Цоты хистӕр Иссӕйы ӕвзонг уӕхсчытыл раджы ӕрӕнцад царды уӕз. Хӕдзары куыстытӕ иууылдӕр уымӕ кастысты, ӕмӕ сӕ ӕнӕзивӕгӕй ӕххӕст кодта. Фӕлӕ йын уӕддӕр бӕхыл абадынӕй стырдӕр циндзи-над ма радт.
Лӕппуйыл 12 азы куы сӕххӕст, уӕд иу бон йӕ хӕстӕ-джыты лӕгимӕ хъӕдмӕ суг ласынмӕ ацыд. Изӕрӕй дзаг уӕрдонимӕ куы здӕхтысты фӕстӕмӕ, уӕд сӕ раз-мӕ фесты фыдгӕнджытӕ, хъавыдысты сын сӕ бӕхтӕ
94 Богаты Аврам
байсынмӕ. Бӕхты хицау Иссӕйӕн фӕтарст ӕмӕ йын афтӕ бакодта, уӕд та, дам, сын нӕ бӕхтӕ радтиккам, зӕгъгӕ. Фӕлӕ йын уый афтӕ: «Ды сугтӕ акал ӕмӕ сын ӕрӕхгӕн сӕ фӕндаг, ӕз та бӕхтӕ феуӕгъд кӕндзынӕн, абаддзынӕн дзы иуыл ӕмӕ хъӕумӕ дугъ ратдзынӕн».
Афтӕ бакодтой. Уый уыд Иссӕйы фыццаг сгуыхт.
1918 азы уалдзӕджы Иссӕ каст фӕцис Дзӕуджыхъӕуы реалон училище. Уымӕй чысыл фӕстӕдӕр сын сӕ хъӕу-мӕ бабырстой абырджытӕ. Хӕдзӕрттыл арт бафтыдтой, адӕмӕн истой сӕ фос. Хъӕуы цӕрджытӕй бирӕтӕ мард фесты. Ӕнӕ хӕдзар баззадысты сӕ бинонтӕ дӕр, ӕмӕ иннӕ лигъдӕттимӕ хъӕуи-хъӕу рахау-бахау кодтой.
Цӕгат Ирыстоны Советон хицаудзинад куы ‘рфи-дар, уӕд Иссӕйы бинонтӕн дӕр фадат фӕцис фӕстӕ-мӕ сӕхи хъӕумӕ раздӕхынӕн, радтой сын зӕххы хай. Иссӕ барӕвдзытӕ кодта сӕ хӕдзар, къӕбӕр амал кодта бинонтӕн.
1922 азы 1 мартъийы Иссӕ бацыд Кавказаг Сӕрмагонд Ӕфсады къордмӕ. Уым йӕхи хъӕппӕрисджынӕй кӕй равдыста, уымӕ гӕсгӕ йӕ ахуырмӕ арвыстой Ленинграды бӕхджын ӕфсады училищемӕ.
Иттӕг хорз бӕрӕггӕнӕнтимӕ дзы куы бакаст, уӕд ӕй 1926 азы снысан кодтой Краснодары хӕххон адӕмты бӕхджын ӕфсады скъолайы ахуырдзауты командирӕй. 1930 азы дарддӕр йӕ ахуыр ахӕццӕ кодта Фрунзейы номыл Ӕфсӕддон Академийы. Академийы фӕстӕ Иссӕ нысангонд ӕрцыд Киевы ӕфсӕддон зылды 2-аг бӕхджын корпусы 5-ӕм дивизийы оперативок къорды хицауӕй.
1936 азы йӕ арвыстой Манголимӕ. Улан-Баторы цӕт-тӕ кодта афицерты кадртӕ. Бӕстӕйы разамынд Иссӕйы схорзӕхджын кодта Сӕууон стъалыйы орденӕй.
1939 азы булкъон Плиты И.А. снысан кодтой 6-ӕм бӕхджын дивизийы 32-ӕм полчъы командирӕй. Йӕ пол-къимӕ архайдта Ныгуылӕн Белоруссийы хӕстон стӕры,
ХУРТУАН 95
йӕхи дзы равдыста дӕсны разамонӕгӕй, ӕмӕ йӕ ай-стой Генералон штабы Ӕфсӕддон Академимӕ. Каст ӕй фӕцис ӕмгъуыдӕй раздӕр: Фыдыбӕстӕйы Стыр хӕст райдыдта...
Цалдӕр бонмӕ Иссӕ сарӕзта Кубаны 50-ӕм бӕхджын дивизи. 1941 азы июлы йӕ сӕргъы тохы бацыд немыцаг фашисттимӕ.
Инӕлар Доваторы бӕхджын къорды уӕвгӕйӕ, Плийы-фырты дивизи 1941 азы августы-сентябры ацыд немыцы 9-ӕм ӕфсады фӕсчъылдыммӕ. Уый бырста Мӕскуымӕ. Иссӕйы хӕстонты ӕнӕнхъӕлӕджы ныб-бырст стыр зиантӕ ‘рхаста фашисттӕн: нал сын уыд баст-дзинад се штабтимӕ, арт сын бафтыдтой се скълӕдтӕ ӕмӕ базӕтыл. Немыцы ацы ӕфсадӕн уал Мӕскуымӕ йӕ размӕбырст фӕсыкк.
1941 азы 26 ноябры Иссӕйы дивизийӕ сарӕзтой 3-ӕм бӕхджын гвардион дивизи.
Мӕскуыйы бынмӕ хӕсты гвардионтӕ стыр сгуыхтд-зинӕдтӕ кӕй равдыстой, уый хынцгӕйӕ сын сӕ командир Плийы-фырты риуыл сӕрттивын кодтой Ленины орден.
1941 азы 19 декабры, хъӕу Палашкино немыцӕй уӕгъд кӕнгӕйӕ, фӕмард 2-аг бӕхджын гвардион корпу сы сӕргълӕууӕг инӕлар-майор Л.М. Доватор. Корпусӕн командӕ кӕныны хӕс ӕрхаудта Плийы-фыртмӕ.
1942 азы мартъи-апрелы Плиты Иссӕйы корпус 1-ӕм гвардион кавкорпусы ӕрхъулайӕ фервӕзын кодта. 1942 азы 29 апрелы фыццаг ирон инӕлар нысангонд ӕрцыд 5-ӕм гвардион кавкорпусы командирӕй Хуссайраг фронты — командӕ йын кодта инӕлар-майор А.А. Гречко.
1942 азы июлы райдайӕны Плийы-фырт йӕ корпус радта инӕлар Ф.А. Пархоменкомӕ, йӕхӕдӕг та коман-дӕ кӕнын райдыдта 3-ӕм бӕхджын гвардион корпусӕн — уый бахауд тынг зын уавӕры, баззад ӕнӕ командирӕй.
96 Багаты Аврам
Ацы корпусмӕ хаудтой 5-ӕм, 6-ӕм ӕмӕ 32-ӕм бӕхджын дивизитӕ. Сталининграды фронты корпус хъ-ӕбатырӕй хӕцыд бирӕ хӕстыты. Иссӕйы снысан кодтой 5-ӕм гвардион танкты ӕфсады командӕгӕнӕджы фыццаг хӕдивӕгӕй. 1943 азы апрелӕй ноябрмӕ та уыд Быдираг фронты командӕгӕнӕджы хӕдивӕг.
Буденный фыста: «Ӕмбал Плийы-фырт у арӕх-стджын, лӕджыхъӕдджын ӕмӕ домаг инӕлар. Кӕддӕриддӕр хӕсты йӕхи равдисы дӕсны разамо-нӕгӕй. Уый ӕнтыстджынӕй командӕ кодта дивизийӕн, стӕй та — корпусӕн. Фронты командӕгӕнӕджы хӕди-вӕг куы уыд, уӕд дӕр йӕхи иттӕг хъӕппӕрисджынӕй равдыста. Плийы-фырт у уый аккаг, цӕмӕй йын лӕвӕрд ӕрцӕуа инӕлар-лейтенанты цин».
Ӕмӕ йӕ райста 1943 азы.
1943 азы 2 ноябры Плион сси 3-ӕм Украинаг фронты 4-ӕм бӕхджын гвардион корпусы командир. 1944 азы февралы сарӕзтӕуыд бӕхджын-механизацигонд къорд. Уырдӕм хаудысты 4-ӕм бӕхджын гвардион корпус, 4-ӕм механизацигонд гвардион корпус ӕмӕ ӕндӕр хӕйттӕ. Ӕмӕ йын Иссӕйы снысан кодтой раздзогӕй.
Василевский 1944 азы 13 февралы нӕ домбай ӕмзӕх-хонмӕ фыста: «Зынаргъ ӕмбал Плийы-фырт. Хъӕуы нӕ де ‘ххуыс. Ӕмбал Малиновскийы хъуыддӕгтӕ ныртӕккӕ тын г хорз цӕуынц. Дӕуӕн дӕ корпусимӕ дӕ бон саразын у иу стыр хъуыддаг. Корпус ӕвӕстиатӕй Никополыл бап-парын хъӕуы Апостоловы районмӕ. Бацархайын хъӕуы ууыл, цӕмӕй ацы бардзырд ӕххӕстгонд ӕрцӕуа афоныл ӕмӕ ӕнӕзиантӕй. Мах дӕр уӕм фӕзындзыстӕм ӕх-хуысмӕ, фембӕлдзыстӕм Никополы. Ӕппӕт хабӕрттӕ дӕр мын фехъусын кӕнут мӕ адъютантимӕ. Ӕнхъӕлмӕ кӕсын дзуапмӕ. Дӕуӕн аргъгӕнӕг — Василевский».
Уыцы хӕс куы сӕххӕст кодта, уӕд ӕм Василевский ӕмӕ ӕфсады инӕлар Малиновский сӕ телеграммӕйы хъусын кодтой: «Мах сӕрыстыр стӕм дӕ хъӕбатыр
ХУРТУАН 97 хӕстонты архайдӕй, нӕ зӕрдӕ уын зӕгъы ноджы сты-рдӕр уӕлахизтӕ». Буденный та телеграфӕй Плийы-фыртмӕ арвыста: «Арфӕ кӕнын дӕуӕн ӕмӕ дӕ сахъ хӕстонтӕн, Ног Бугы районы цы стыр ӕхсар ӕмӕ лӕгд-зинад равдыстат немыцаг фашистты ныхмӕ хӕцгӕйӕ, уый тыххӕй. Кубайнаг хъазахъхъӕгтӕ уыцы карз хӕсты куыд фесгуыхтысты, уый сыгъзӕрин дамгъӕтӕй фыст ӕрцӕудзӕн Сырх Кавалерийы историйы».
1944 азы апрелы бӕхджын-механизацигонд къорд ӕнтыстджынӕй архайдта знаджы фӕсчъылдым ахӕм арӕныл — Вознесенск, Березовка, Катаржино, Сталино, Раздельная, стӕй хуссармӕ абырста Днестры былгӕрӕт-тыл, байста Беляевка, Маяки, йӕхи ныццавта знаджы Одессӕйаг къордыл.
Украинӕ сӕрибаргӕнгӕйӕ, йӕ бӕрныгонд ӕфсӕд-тӕн ӕнтыстджын разамынд кӕй лӕвӕрдта, уый тыххӕй Плиты Иссӕ схорзӕхджын Суворовы фыццаг къӕпхӕ-ны орденӕй, радтой йын Советон Цӕдисы Хъӕбатыры ном. 1944 азы июлы кӕрон та нысангонд ӕрцыд фыццаг Белоруссаг фронты бӕхджын-механизацигонд къор-ды командӕгӕнӕгӕй. Уый абырста 65-ӕм ӕмӕ 28-ӕм ӕфсӕдты ӕхсӕнты ӕмӕ, ӕппӕт фронтты ӕфсӕдты разӕй горӕттӕ Мозырь, Стар Дороги, Слуцк, Столбцы, Мир, Барановичи, Слоним, Прушаны, Каменецырдӕм бырсгӕйӕ, бахӕццӕ советон-польшӕйаг арӕнмӕ, ӕмӕ... ӕрхъулайы бахауд. Фӕлӕ раирвӕзт.
1944 азы фӕззӕджы та ног бынат: дыккаг Украинаг фронты бӕхджын-механизацигонд къорды сӕргъы. Ӕмӕ ссӕрибар кодта Венгри ӕмӕ Чехословаки.
Уӕлахизыл сӕмбӕлд Прагӕйы. Майы йын саккаг чындӕуыд инӕлар-булкъоны цин.
Иу тугкалӕн хӕст куы фӕцис, уӕд та йӕ арвы-стой Фӕсбайкалы фронтмӕ. 1945 азы июнӕй 1946 азы февралы онг Иссӕ уыд советон-мангойлаг ӕфсӕдты бӕхджын-механизацигонд къорды командӕгӕнӕг.
‘7
98 Багаты Аврам
Дӕс бонмӕ ацы къорд Гобийы змисбыдырты ацыд сӕдӕ километры, Къаннӕг ӕмӕ Стыр Хинганыл ахы-зтысты, зна-джы фӕсчъылдыммӕ бацыдысты ӕмӕ Квантунаг ӕфсады ныддӕрӕн кӕныны хъуыддагмӕ ба-хастой стыр ӕвӕрӕн. Иуахӕмы та дын Иссӕ чысыл ӕф-сӕдты къордимӕ ӕнӕнхъӕлӕджы бабырста япойнӕгты горӕт-фидар Жэхэмӕ. Знӕгтӕ цавддуртау фесты, ӕмӕ Иссӕ бадомдта гарнизоны хицауӕй, цӕмӕй сӕ хотыхтӕ ӕвӕстиатӕй ӕрӕвӕрой.
Жэхэйы бирӕминон гарнизон йӕхи уацары радта. Горӕт ӕнӕ иу гӕрахӕй райстой. Уыцы сгуыхтдзинады тыххӕй Плиты Иссӕйӕн саккаг кодтой «Сыгъзӕрин Стъалы»-йы дыккаг майдан, 1971 азы та — Манголы Адӕмон Республикӕйы Хъӕбатыры ном, Сухэ-Баторы орден ӕмӕ Сыгъзӕрин стъалы.
1948 азы апрелӕй 1949 азы апрелы онг Плиты Иссӕ ахуыр кодта Ворошиловы номыл Генералон штабы уӕл-дӕр Ӕфсӕддон академийы Уӕлдӕр академион курсы-ты. 1949 азы апрелӕй 1955 азы майы онг командӕ кодта Фӕскавказаг ӕфсӕддон зылдӕн.1955 азы июнӕй 1958 азмӕ уыд Цӕгат Кавказы ӕфсӕддон зылды командӕгӕ-нӕджы фыццаг хӕдивӕг. 1962 азы райста ӕфсады инӕ-лары цин.
«Уазал» хӕст йӕ тынгыл куы уыдис, уӕд 1962 азы АИШ-ы скодтой сусӕг пълан Кастройы хицауады ныхмӕ. Кубӕйы цы советон ӕфсӕдтӕ уыд, уыдонӕн командӕгӕ-нӕгӕй снысан кодтой ӕфсады инӕлар Плиты Иссӕйы. Ӕмӕ йе ‘ппӕт хъарутӕ ӕмӕ гӕнӕнтӕй дӕр архайдта, цӕмӕй ракетон-ядерон хӕст ма ‘рцӕуа.
Тропикон тӕвд, нуазыны дон дӕр сын нӕ фаг кодта. Иссӕйы йӕ уыргтӕ ӕрӕлхъывтой. Йӕ рыст тыххӕй урӕдта. Дохтыртӕ йын дзырдтой, цӕмӕй Мӕскуымӕ атахтаид, фӕлӕ семӕ не сразы.
Советон Цӕдисы ӕмӕ АИШ-ы хицауад куы ныхас кодтой, уӕд советон ракетӕты ӕлхъивӕнтыл хӕцыдысты Плиты Иссӕйы ӕнгуылдзтӕ.
ХУРТУАН 99
Бирӕ дӕсгай азтӕ рацӕудзӕн, ӕмӕ сӕдӕгай мин адӕймӕгтӕ базондзысты, ядерон хӕст чи не ‘руагъта, уый ном - Плиты Иссӕйы ном.
1968 азы Плиты Иссӕ 65-аздзыдӕй ацыд службӕйӕ Цӕгат Кавказы ӕфсӕддон зылды командӕгӕнӕджы бынатӕй.
Иссӕ уыдис Коммунистом партийы 19, 20, 22, 23 съездты делегат, уыд уыцы партийы Центрон Комитеты уӕнгтӕм кандидат, Советон Цӕдисы Сӕйраг Советы депутат. Амард 1979 азы 6 февралы. Дзыллӕтӕ сӕнкъуы-стыты йӕ ныгӕнӕн бон Дзӕуджыхъӕуы Намысы аллейы.
Иссӕйӕн стыр кад кӕнынц Ирыстоны, Кавказы адӕмтӕ, Манголы ...
Мысинӕгтӕ Иссӕйы тыххӕй
Советом Цӕдисы Маршӕл А. Василевский:
Мӕ зӕрдыл хорз лӕууы цыппор фыццӕгӕм аз. Смоленскы зӕххыл уыцы аз хус сӕрд уыдис. Сыгъдысты къухӕй-къухмӕ цӕуӕг хъӕутӕ ӕмӕ горӕттӕ. Знаджы фылдӕр тыхтӕ бырстой Мӕскуымӕ. Уыцы рӕстӕг бул-къон Плийы-фырты 50-ӕм кавалерион дивизи ӕрхӕццӕ Кубанӕй. Дивизи хауд Доваторы кавалерион къордмӕ. Йӕхимӕ райста знаджы фӕсчъылдыммӕ бабырсыны хӕс, цӕмӕй йын фехӕлдтаид йӕ сау фӕндтӕ ӕмӕ йын Мӕскуыйырдӕм йӕ ныббырст фӕкъуылымпы кодтаид.
Мах Генералон штабы нӕ хъус лӕмбынӕг дардтам кавалеристты архайдмӕ. Гитлеронты бахъуыд фронтӕй дзӕвгар фистӕгӕфсӕддон тыхтӕ ӕмӕ танктӕ сисын ӕмӕ сӕ бӕхджын къорды дивизиты ныхмӕ арвитын. Афтӕмӕй рейды ахсджиаг нысантӕй иу къухы бафтыд. Немыцаг-фашистон ӕфсӕдты размӕбырст иуцасдӕр фӕ-лӕмӕгъдӕр. Уый хыгъд знаг йӕ ных сарӕзта къорды архайды районмӕ. Йӕ авиаци хъӕдыл ӕнӕвгъау калдта бомбӕтӕ. Фӕлӕ кавалеристтӕ арӕхстысты сӕхи баууон
100
Богаты Аврам
кӕнынмӕ. Ӕхсӕвыгӕтты ӕдӕрсгӕйӕ бырстой знаджы гарнизонтӕм ӕмӕ сын стыр зиантӕ хастой, куынӕг сын кодтой сӕ хӕстхъом тыхтӕ ӕмӕ техникӕ. Тынгдӕр чи фесгуыхт, уыдонӕй 56-ӕн радтой ордентӕ ӕмӕ май-дантӕ, дивизийы командирӕн та — инӕлары цин.
Мӕскуыйы бынмӕ Волоколамскы фӕндаджы, стӕй та Истрӕйы донмарӕны цур историон хӕсты ӕхсыстис инӕлар Плийы-фырты арӕхстдзинад, рӕзт йӕ дивизийы намыс. Рузӕмӕ цӕуӕг знаджы колоннӕты размӕ ӕрлӕу-гӕйӕ, Плийы-фырты гвардионтӕ ныббырстой немыцы фарӕстӕм корпусы хӕйттӕм ӕмӕ сӕ, нӕхионтӕй иннӕ бӕхджын иугӕндтимӕ ӕмархайд кӕнгӕйӕ, ныддӕрӕн кодтой.
1942 азы январы Плионы дыккаг бӕхджын корпус, знаджы ныхмӕлӕуд сӕтгӕйӕ, ныгуылӕнырдӕм цыд уӕрагмӕ миты, ӕмӕ ӕрмӕстдӕр уӕд — Мӕскуыйӕн тӕс-саг куы нал уыд — ракодта хӕстӕй йе ‘фсӕддон хӕйтты уӕлдӕр командӕгӕнынады бардзырдмӕ гӕсгӕ.
Уый фӕстӕ дӕр инӕлар Плийы-фырты къордтӕ ар-хайдтой бирӕ егъау хӕстон операциты. Сталинград, Хуссар Буг, Одессӕ, Белоруссийы операци, Дебрецен, Брно, Прагӕ — уыдон уыдысты йӕ бӕхджын гвардион ӕфсӕдты ӕмӕ бӕхджын-механизацигонд къордты хӕцӕ-ны фӕзтӕ.
Ю. Цеденбал:
Иттӕг дӕсны, домаг ӕмӕ карз ӕфсадхон, егъау ӕф-сӕддон къорды хӕстон архайд аразынмӕ тынг арӕх-стджын, принципиален разамонӕг, стыр зӕрдӕ ӕмӕ уӕздан уд кӕмӕн уыд, ахӕм адӕймаг уыдис Плийы-фырт.
Гуыриаты Дмитри:
1945 азы май. Дыккаг Украинаг фронты ӕфсӕд-тӕ, знаджы Корсунь-Шевченкойы ӕмӕ Яссо-Кишиневы къордты ныддӕрӕн кӕнгӕйӕ, ахӕцыдысты раз-мӕ, арӕныл бахизгӕйӕ. Уыдонимӕ уыдысты инӕ-лар Кравченкойы танкон ӕфсӕдты хӕстонтӕ дӕр. Цад
ХУРТУАН
101
Балатоны цур знаджы механизацигонд хӕйттӕ ныппырх кӕныны ӕмӕ Будапешт ссӕрибар кӕныны фӕстӕ 5-ӕм танкон корпус йӕ ных сарӕзта Чехословакийы сӕйраг горӕт Прагӕмӕ.
Хорз ма хъуыды кӕнын, Прагӕйы цӕрджытӕ ныл куыд зӕрдӕхъӕлдзӕгӕй сӕмбӕлдысты, уый. Раст цыма сӕхи ӕфсымӕртӕ уыдыстӕм, афтӕ нӕ дидинджыты бын фӕкодтой. Уынгтӕ байдзаг сты ӕрыгон лӕппутӕ ӕмӕ чызджытӕй. Танктӕ-иу сӕ цӕуынӕй куы фӕлӕууыды-сты, уӕд-иу, машинӕтӕ чъизи, рыг кӕй уыдысты, уый ницӕмӕ даргӕйӕ, сбырыдысты нӕ цурмӕ, фӕндыдис сӕ уӕлахиздзаутимӕ абалц кӕнын...
1945 азы 30 майы нӕ ӕд хӕцӕнгӕрзтӕ ӕмӕ техникӕ бавгӕдтой эшелоны ӕмӕ нӕ скӕсӕнырдӕм раластой. Балӕууыдыстӕм Манголийы, г. Чайболсаны. Уым нӕхи цӕттӕ кодтам япойнаг ӕфсӕдты ныхмӕ хӕстытӕм.
Маньчжурийы тыгъд быдыртыл, ӕдзӕрӕг Гоби ӕмӕ Стыр Хинганыл теуаты къахвӕндӕгтыл советон ӕфсӕд-тӕ сӕ хӕстон техникӕ бахизын кӕндзысты, уый ӕнхъӕл нӕ уыдысты япойнӕгтӕ. Ӕхсӕвыгон ахӕм фӕндӕгтыл цӕуын тынг тӕссаг уыд, ӕмӕ-иу банхъӕлмӕ кастыстӕм боны ӕрбарухсмӕ. Артаг фӕуд кодта, ӕмӕ райстам ахӕм бардзырд: алы дыууӕ машинӕйӕ дӕр артаг рауадзын ӕмӕ йӕ ӕртыккаджы ныккӕнын. Афтӕмӕй цыдыстӕм размӕ. Ӕнӕ артагӕй чи баззад, уыдон банхъӕлмӕ ка-стысты артагласджытӕм.
Иубон сӕумӕраджы нӕ цуры февзӕрдысты рог ма-шинӕтӕ, ӕмӕ сӕ рахызт цалдӕр хистӕр афицеры. Ӕз базыдтон инӕлар Плийы-фырты. Уымӕй размӕ дӕр ма йӕ федтон Венгрийы: Балатоны цады цур хӕсты уый ӕфсӕдтӕ дӕр архайдтой.
Танкмӕ куы сцӕйхызтӕн, уӕд иронау хъӕрӕй загъ-тон: «Гъе Уастырджи, дӕ рахиз базыры бын нӕ бакӕн!» Мӕхӕдӕг аивӕй кӕсын инӕларырдӕм. Уый йӕ сӕр фӕхъил кодта ӕмӕ ме ‘рдӕм фӕкаст. Уалынмӕ мӕм иу
102
Богаты Аврам
майор рӕвдз ӕрбауад ӕмӕ афтӕ зӕгъы, инӕлар, дам, дӕ агуры. Ӕз фӕуыргъуыйау дӕн, диссаг мӕм фӕкаст, ӕф-сады уал азы чи ис, Ирыстонӕй дард ран чи цард, уый ма йӕ мадӕлон ӕвзаг куыд хорз хъуыды кӕны.
Бауадтӕн инӕлармӕ рӕвдз-рӕвдз, мӕ рахиз къух мӕ къӕмисӕныл цӕхгӕрмӕ авӕрдтон, фӕлӕ мӕ инӕлар дзурын нӕ бауагъта, ме уӕхскыл мын ӕрхӕцыд ӕмӕ мӕ иронау афарста:
— Кӕцӕй дӕ?
— Суадагӕй, ӕмбал инӕлар, — дзуапп радтон ӕз.
— Ӕххуысгӕнӕг уӕд Сыгъдӕг Уастырджи дӕуӕн ӕмӕ иннӕтӕн дӕр. Уӕлахизмӕ бирӕ нал баззад, нӕхи-мӕ куы ацӕуӕм, уӕд ӕм бакувдзыстӕм Ирыстоны, ныр та размӕ цу ӕмӕ дӕхи дӕр хъахъхъӕн.
— Архайдзынӕн, ӕмбал инӕлар!
Уый йӕ мидбылты бахудт, ӕмӕ дзы ӕз, бар ракур-гӕйӕ, фӕхицӕн дӕн.
Нӕдӕр мӕ мыггагӕй бафарста, нӕдӕр номӕй, уы-мӕн ӕмӕ мах уыдыстӕм иухуызон — Райгуырӕн бӕстӕ хъахъхъӕнджытӕ...
Ахӕм ӕнӕнхъӕлӕджы фембӕлд мын уыдис Иссӕимӕ 1945 азы августы.
Советом Цӕдисы Маршӕл Д. Т. Язов:
Иван Павлов Фыдыбӕстӕйы Стыр хӕсты номдзыд ӕфсадхон Плиты Алыксандры фырт Иссӕйы фӕсномыг кӕй уыдис, уый зыдтон. Уымӕй размӕ ӕз йемӕ никуы ныхас кодтон, фӕлӕ бирӕ хӕттыты фехъуыстон, хъӕба-тыр, домаг ӕмӕ принципиален кӕй уыдис, уый тыххӕй. Ӕфсӕдты йӕ зыдтой нырыккон хӕсты стыр специали-стӕй, ӕмӕ йӕ, ӕвӕццӕгӕн, Кубӕйы советон ӕфсӕдты Къордӕн командӕгӕнӕгӕй дӕр уымӕн снысан кодтой.
* * *
...Уый фӕстӕ раныхас кодта Иссӕ Алыксандры фырт. О, уый уыдис тынг тызмӕг, фӕлӕ фӕлмӕнзӕрдӕ. Уый
ХУРТУАН 103 уыдис, стыр дамгъӕйӕ фыст чи цӕуы, ахӕм адӕймаг, кӕддӕриддӕр — ӕцӕг командир. Куы бахъӕуа, уӕд бафхӕрдзӕн, куы бахъӕуа, уӕд та дӕ сӕрыл сдзурдзӕн, зын раны куы бахауай, уӕд дын баххуыс кӕндзӕн.
Мах Кубӕйы цы уавӕрты бахаудтам, уым хъуыдис ӕрмӕстдӕр Плийы-фырт. Йӕ раныхасы уый дзырдта карз нозты тыххӕй ӕмӕ загъта, ӕз, дам, мӕ царды бонты рог нозтджын дӕр никуы фӕдӕн.
Иу хатт ма йын арфӕ ракодтон йӕ 60 азы юбилейы ӕмӕ йын Ленины орден кӕй саккаг кодтой, уый фӕдыл. Уазджытӕ се ‘ппӕт дӕр сӕ бынӕттӕй сыстадысты, ко-мандӕгӕнӕгмӕ бацыдысты, сӕ агуывзӕтӕ бакъуырцц кодтой йемӕ ӕмӕ йын йӕ цӕрӕнбоны тыххӕй банызтой. Банызта Иссӕ Алыксандры фырт дӕр. Комдзаг та кодта ананас ӕмӕ иннӕ дыргътӕй.
Йӕ бынатӕй сыстад Кубӕйы командӕгӕнынады ми-нӕвар. Цыдӕр зӕгъынмӕ хъавыд, фӕлӕ йӕ Плийы-фырт фӕурӕдта: «Алчидӕр йӕ агуывзӕ байдзаг кӕнӕд». Уайтагъд уыцы бардзырд ӕххӕстгонд ӕрцыд. Ӕз Иссӕйы агуывзӕ дӕр байдзаг кодтон. Кубӕйаг дзырдта Карибы кризисы тыххӕй, мах ракетӕты ӕмӕ мах ӕфсӕдты тыххӕй, советон адӕмы ӕмӕ командӕгӕнӕг Плиты Иссӕйы хъӕбатырдзинады тыххӕй. «Се ‘ппӕты цӕрӕнбоны тыххӕй дӕр. Мучо грасио!»
Банызтой иууылдӕр.
Хъантемыраты Ӕхсар:
Фӕстаг хатт Плиты Иссӕимӕ фембӕлдтӕн 1978 азы сӕрды Дзӕуджыхъӕуы аэропорты. Уый стахт Мӕскуыйӕ. Уыцы хӕдтӕхӕджы уыдис Росглавиздатӕй мӕ номыл ӕрвыст нӕ автортӕй иуы къухфыст. Уый рай-сынмӕ ныццыдтӕн уырдӕм. Ам ӕнӕнхъӕлӕджы фем-бӕлдтӕн мӕ хӕлар, ме ‘мхъӕуккаг Ӕлдаттаты Кимимӕ.
— Кӕй размӕ ‘рцыдтӕ, Ким?
104
Богаты Аврам
— Иссӕйы! — сӕрыстырӕй мын загъта. — Кӕд дӕ фӕнды, уӕд махимӕ ӕрбаиу у, афтӕ хъӕлдзӕгдӕр уыдзӕн.
Кӕй зӕгъын ӕй хъӕуы, мӕнӕн ӕхсызгон уыд уыцы ныхас, тынг мӕ фӕндыд мӕ номдзыд ӕмзӕххонимӕ ма ноджыдӕр иу хатт фембӕлын ӕмӕ сразы дӕн Кимы фӕндоныл.
Хӕдтӕхӕг ӕрбадт афойнадыл. Уартӕ дзы’рхызты-сты дыууӕ инӕлары, сӕ иу — ӕфсады инӕлар, иннӕ та — инӕлар-майор. Иссӕ Кимимӕ нӕ дыууӕйы дӕр зыд-та ӕмӕ йын нӕ фенд тынг ӕхсызгон уыдис. Кӕрӕдзи къухтӕ райстам ӕмӕ рацыдыстӕм обкомы «Чайкӕ»-мӕ. Йӕ чумӕдан ын багажничы куы сӕвӕрдта Ким, уӕд сын фӕндараст загътон, фӕлӕ мын Иссӕ мӕ цонгыл ӕрхӕцыд:
— Махимӕ цом ды дӕр, кӕс-ма, цас бынат дзы ис, — ацамыдта лимузины фӕстаг бадӕнмӕ. — Стӕй мӕ демӕ чысыл аныхасаг ис.
Бандероль райсын мӕ кӕй хъӕуы, уый куы базыдта, уӕд, йӕ мидбылты худгӕйӕ, загъта:
— Табуафси, мах дӕм банхъӕлмӕ кӕсдзыстӕм.
Стыр фӕндагмӕ куы рахызтыстӕм, уӕд Иссӕ баз-мӕлыд ӕмӕ мӕм дзуры:
— Ӕхсар, хъуыды ма кӕныс, нӕ фембӕлдтытӕй иуы рӕстӕг ды загътай, мӕ мады зианы кӕй уыдтӕ, йӕ ин-гӕн кӕм ис, уый кӕй зоныс. Хъыгагӕн, ӕз уӕд тыхст рынчын уыдтӕн ӕмӕ йын нывыл хӕрзбон нӕ загътон. Уый тыххӕй ӕхсӕвӕй-бонӕй мӕхи ӕфхӕрын. Дзырд радтон: куыддӕр мӕ къӕхтыл слӕууон, афтӕ йын ӕп-пӕты разӕй бабӕрӕг кӕндзынӕн йӕ ингӕн... Ӕмӕ мӕм мӕнӕ Хуыцау дӕу рарвыста. Стыр бузныг дӕ фӕуаин, уӕлмӕрдмӕ мемӕ куы нӕ фӕзивӕг кӕнис, уӕд.
Куыд хъуамӕ фӕзивӕг кодтаин!
Горӕты нӕ Иссӕ сӕхимӕ бахуыдта. Кӕртмӕ нӕ раз-мӕ рахызт йӕ кӕстӕр хо, саударӕг Хадизӕт. Иссӕйӕн ахъӕбыс кодта ӕмӕ ныккуыдта:
ХУРТУАН
105
— Нал ис нӕ зынаргъ мад, Иссӕ, нал. Де ссыдмӕ дӕр нал фӕлӕууыд. Оххай-гъе, цы кӕнӕм...
Иссӕ йын йӕ сӕр лӕгъзытӕ кӕны, раст ын цыма сы-вӕллон уыд, афтӕ йӕ сабыр кодта...
Фӕндагыл куыд баныхас кодтам, афтӕмӕй фӕ-стӕдӕр Кимимӕ хъӕбысыдзаг дидинджытимӕ фӕ-зындыстӕм Бородинойы уынджы 7-ӕм хӕдзармӕ ӕмӕ Иссӕимӕ араст стӕм Ирыхъӕуы уӕлмӕрдмӕ. Иссӕйы мад Аминӕты ингӕнмӕ къахвӕндаг нӕ дыууӕ, ӕз ӕмӕ Ким, хорз хъуыды кодтам ӕмӕ ингӕн ӕнцонӕй ссардтам. Инӕлар йӕ мады ингӕныл, стӕй йын Фыдыбӕстӕйы Стыр хӕсты чи фесӕфт, уыцы ӕфсымӕр Гырымы ингӕ-ныл дӕр дидинджытӕ сӕвӕрдта, йӕ цӕссыгтӕ асӕрфта ӕмӕ загъта: «Рухсаг ут!..»
Иудзӕвгар куы рауадыстӕм уӕлмӕрдӕй, уӕд ӕз ба-хастон фӕсгорӕтмӕ атезгъо кӕныны ӕмӕ не ‘нкъард хъуыдытӕ фӕсурыны тыххӕй фӕндон. Иссӕ сразы, ӕмӕ араст стӕм Арвыкомырдӕм. «Кавдоломит»-ы карьеры ныхмӕ бауромын кодтам машинӕ ӕмӕ сыгъдӕг уӕлдӕф-мӕ рахызтыстӕм. Цалынмӕ мах Кимимӕ алы хабӕрттыл ныхас кодтам, уӕдмӕ Иссӕ бахӕццӕ Терчы сӕрты хид-мӕ. Хиды гӕзӕнхъӕдтӕй иуыл ӕрӕнцой кӕнгӕйӕ, бирӕ фӕкаст бынмӕ. Йӕ хъуыдыты хал ын фескъуыдтой уӕз-ласӕн машинӕтӕ. Ӕрбаздӕхт нӕ цурмӕ.
— Сабырдӕр бынат бацагурын хъӕуы.
— Ис ахӕм къуым: Поповы хутор, — дзуапп ын радта Ким.
— Уӕдӕ уӕд ацыдыстӕм уырдӕм.
Мӕнӕ диссаджы ран балӕууыдыстӕм, раст аргъ-ӕутты бӕстӕйӕ цы кӕныс. Алыхуызон рӕсугъд дидин-джытӕй нӕ алыварс уӕрӕх фӕзбыдыр зындис гауызы хуызӕн. Уӕлдӕфы хӕрзадӕй айдзаг сты нӕ рӕуджытӕ. Ӕрцарӕзтам нӕ тухгӕ фынг, ӕрбадтыстӕм тухгӕ бан-дӕттыл ӕмӕ къӕбӕр ахӕрыны фӕстӕ нӕ хъӕуккаг цыргъзонд лӕг Габысаты Исахъы худӕджы хабӕрттӕм
106
Богаты Аврам
рахызтыстӕм. Инӕлар зӕрдиаг худт кодта. Уый фӕстӕ та фарстыты ӕмӕ дзуаппыты рад ралӕууыд. Фыццаг фарст ӕм радта Ким:
— Ӕцӕгӕйдӕр, Иссӕ, кӕддӕр Гречкойыл ехсӕй ӕрцыдтӕ?
— Нӕ, уый раст нӕу! Андрей Антоны фырт ӕцӕг хъ-ӕбатыр инӕлар уыд, хорз хӕцыд. Фронты нӕ фӕндӕг-тӕ бирӕ хӕттыты баиу сты, фӕлӕ не ‘хсӕн быцӕуныхас никуы рауад. Ӕцӕг, ӕз кавалерион скъолайы йӕ курсы командир уыдтӕн, ӕмӕ йӕ уӕд, куыд ӕмбӕлы, афтӕ аратӕр-батӕр кодтон. Уый йын фӕстӕдӕр фӕпайда. Хӕсты фӕстӕ мӕнау уый дӕр командӕ кодта алыхуызон ӕфсӕддон иугӕндтӕн. Советон Цӕдисы Хъахъхъӕнынады министр Малиновский цӕрынхъуагӕй куы амард, уӕд ын Гречко йӕ бынат бацахста. Уӕдӕй фӕстӕмӕ цӕхгӕр фен-дӕрхуызон: сси ӕнӕрвӕссон, чысыл ницӕй тыххӕй дӕр ӕфхӕрыныл нӕ ауӕрста. Зын кусӕн уыд йемӕ, ӕмӕ ӕз дӕр 1968 азы курдиат балӕвӕрдтон мӕ кармӕ гӕсгӕ мӕ мӕ хӕстӕй суӕгъд кӕныны тыххӕй.
Иннӕ фарст дӕр ӕм радта Ким:
— Адӕм афтӕ дзурынц, Сталинимӕ фембӕлдтыты, дам, алы хатт дӕр иронау ныхас кодтат...
— Уый дӕр раст нӕу. Сталинимӕ фембӕлдтӕн ны-мадӕй цалдӕр хатты, ӕмӕ алы хатт дӕр ныхас кодтам уырыссагау. Ӕвӕццӕгӕн, кӕйдӕр тынг фӕнды сӕдӕпро-центон ирон дзы саразын, уымӕ гӕсгӕ парахат кӕнынц ахӕм дам-думтӕ. Нӕ мӕ фӕнды, цӕмӕй уыцы дам-думтӕ мӕ номимӕ баст уой, уый.
... Горӕтмӕ ‘рбаздӕхтыстӕм изӕрӕй. Рауагъдад «Ир» кӕм уыди, уыцы хӕдзары цур рахызтӕн ӕмӕ инӕларӕн хӕрзизӕр загътон. Афӕдзы фӕстӕ Плиты Иссӕ не ‘хсӕн нал уыд.
Журнал «Мах Дуг», 2013 аз, № 11.
ХУРТУАН
107
АФТИД ИНГӔНТӔ
Кӕддӕр Хуссар Ирыстоны Ленингоры районы Дзимыргомы хъӕутӕй иу Куичъир хуындис. Ныр йӕ кой дӕр нал ис. Абон ма уыцы комы цы ирӕттӕ цӕры, уыдонӕй бирӕтӕ ахӕм хъӕуы ном хъусгӕ дӕр никуы фӕкодтой.
Уыцы чысыл хъаеуы цардысты Хуыбиатӕ (Хубайтӕ дӕр сӕ хонынц). Кӕддӕр, дам, сӕ фыдӕлтӕ Рубайтае уыдысты, фӕлӕ кӕимӕдаер фаетуджджын сты ӕмӕ Куичъирӕй лидзинаг фесты. Уӕд, нудаесаем ӕнусы ды-ккаг ӕмбисы, Хуссар Ирыстонӕй бирӕтӕ алыгъдысты Гуырдзыстонмӕ, ӕрцардысты, гуырдзиаг кънйӕзты заераестон ӕмӕ, чи схъӕд ис, уыцы ӕлхӕд зӕххытыл Къахеты, стӕй, советон дуджы Сагареджойы, фӕстӕдӕр та Тианеты районмае чи хауд, уыцы хъӕдрӕбынты.
Уыцы районы стырдӕр цӕугӕдон Иоры былгаерон абон дӕр ис, нудӕсӕм ӕнусы ам цы ирон хъӕу фӕзынд, уый — Бочъорма (ираеттае йӕ Бочъорман хуыдтой). Уырдӕм, дам, алыгъдысты туджджын Рубайтае даер, ӕмӕ сӕ мыггаджы раззаг мыр фаеивтой «Х»-йӕ, цӕмӕй сын тугисджытӕ сӕ фӕд мауал ссарой. Ацы цау уыдис ӕви нӕ, уый абон зын сбӕрӕггаенӕн у. Фӕлае цыфӕн-ды куы уа, уӕддӕр гыццылӕй фӕстаемае куыд хъуыстон, уымӕ гӕсгӕ абон дӕр ӕз мӕ тугхӕстӕджытыл нымай-ын, Иоры цӕугӕдоны был чысыл ирон хъӕу Бочъорманы чи цард, уыцы Хуыбиаты. Ахметъайы районы ирон хъӕу-таей уыцы хъаеумӕ ӕппӕты ӕввахсдӕр уыдис, мӕ сабион азты фылдӕр каем арвыстон, уый — Осиаури. Се ‘хсӕн цы хъӕдаембӕрзт рагъ уыд — Шуагора (Астаеухох), ууылты комкоммӕ цӕугӕйӕ фондз сахатаей фылдӕ-ры цыд нӕ уыд фистӕгӕй. Фӕлӕ Фыдыбӕстӕйы Стыр хӕсты азты ӕмӕ уый фаестӕ дӕр ууылты цӕуын ничи уӕндыд — хъӕд абырӕгӕй йедзаг уыд, Райгуырӕн бае-стае бахъахъхъаеныны бӕсты хъаеды чи бамбаехст, ахаем
108
Багаты Аврам
абырджытӕй-дезертиртӕй. Стыгътой адӕмы, байстой-иу сын сӕ уӕлӕдарӕс, хӕринӕгтӕ, нӕмгӕ дӕр-иу фӕкод-той сабырцӕрӕг ирӕтты.
Бочъорманы ӕрцардысты Хуыбиатӕ цалдӕр ӕфсы-мӕрӕй. Сӕ хистӕр — Иликъо дзырдарӕхст лӕг уыдис, зондджын. Хуымӕтӕджы йӕ не снысан кодта уӕды хица-уад хъӕуы хицауӕй. Фӕллойуарзаг уыдысты Хуыбиаты ӕфсымӕртӕ. Зӕххы куыстмӕ дӕр хорз арӕхстысты ӕмӕ фосы куыстмӕ дӕр. Нымад азтӕм сӕ къахыл фидар слӕууыдысты. Афон куы ‘рцыд, уӕд уаргӕ дӕр бакод-той. Цалдӕр хицӕн хӕдзары баисты.
1917 азы революцийы фӕстӕ цардарӕзт куы фӕивта, уӕд ног дуджы хицӕуттӕ Иликъойы ӕрцах-стой. Азымджын ӕй кодтой, хъӕуыхицау кӕй уыд, уый тыххӕй. Хъизӕмӕрттӕ йын бавзарын кодта ног, советон хицаудзинад. Фӕлӕ йӕм аххосагӕй куы ницы разынд, уӕд ӕй рауагътой.
Ног хицаудзинад куы ‘рфидар, знает дуг фӕсте куы аззад, уӕд фӕзындысты хъӕууон Советтӕ. Иликъойы равзӕрстой хъӕусоветы сӕрдарӕй. Ӕнӕпартион Хуыбиайы-фырт ӕххӕст кодта хицауады фӕдзӕхстытӕ, партийы хӕстӕ. Адӕмты фӕтӕг Сталины амынддзинад-мӕ гӕсгӕ хъӕуты райдыдтой колхозтӕ аразын. Бӕстӕ нырма мӕгуыр уыд, паддзахадмӕ ницы уыдис. Адӕм колхозтӕ арӕзтой сӕхи хъарутӕй. Иумӕйаг хӕдзарад-мӕ чи кусӕг тых лӕвӕрдта, чи — кусӕнгӕрзтӕ, чи та — фос. Фӕсте нӕ баззадысты Хуыбиаты ӕфсымӕртӕ дӕр. Фӕлӕ та мӕнӕ ног бӕллӕх: ралӕууыд кулак кӕ-ныны заман. Йӕ бинонтӕ дарынхъом чи уыд, мӕгуыр чи нӕ цард, уыдон ахстой ӕмӕ сӕ хастой дард ранмӕ. Балсӕджы цалх Иликъо ӕмӕ йе ‘фсымӕртыл дӕр атылд. Хорз уыд ӕмӕ гуырдзиӕгты ‘хсӕн Иликъойӕн бирӕ хӕ-лӕрттӕ уыд, науӕд йӕхӕдӕг дӕр ӕмӕ йе ‘фсымӕртӕ Мате, Гигла, Уасил ӕмӕ иннӕтӕ Сыбыры къӕйыл кӕм балӕууыдаиккой, уый бӕрӕг нӕу.
ХУРТУАН 109
Советты бӕстӕ фидарӕй-фидардӕр кодта. Колхозтӕ 8-10 азмӕ адӕмы хорӕй бафсӕстой, уӕлдайджынтӕй ӕххӕст кодтой паддзахадон хӕслӕвӕрдтӕ. Цард цӕджд-жинагау фыхт. Уый нӕ цыдис ӕндӕр цардарӕзтыл лӕуд европӕйаг тыхджындӕр бӕстӕйы сӕнтдзӕф разамонӕг Адольф Гитлеры зӕрдӕмӕ. Уый йӕ фӕдстӕрджытимӕ иумӕ йӕ бӕстӕ афтӕ схъӕстӕ кодта ӕмӕ йӕ март ан-хъӕвзта иннӕ европӕйаг бӕстӕтыл дӕр. Германы ӕф-сад 1939-1940 азты йӕ быны анорста уыцы бӕстӕты ӕмӕ 1941 азы 22 июны, гадзрахатӕй рацӕугӕйӕ, ӕрбабырста Советон Цӕдисмӕ. Райдыдта Фыдыбӕстӕйы Стыр хӕст.
Атындзыдтой бочъормайнаг ирӕттӕ дӕр фӕдисы, сӕ разӕй Хуыбиаты Иликъойы кӕстӕр лӕппу Лексо, афтӕмӕй.
Къорд азы размӕ Уӕрӕсейы Федераций ы Хъахъхъӕнынады министрады Центрон архивӕй мӕ писмойӕн цы дзуапп райстон, уым архивы хайады хицау, дӕлбулкъон В. Цымлянский фыста: «Рядовой Хубашвили Лексо Иликоевич, 1919 г.р., уроженец Грузинской ССР, Сагареджойского района с. Бочорма, призван Сагареджойским РВК, пропал без вести в августе 1943 года...»
Хӕстмӕ куы ацыд Лексо, уымӕй цалдӕр мӕйы фӕ-стӕ сӕхимӕ цы къам сӕрвыста, уымӕй бӕрӕг у, цы-бырӕмгъуыдмӕйы курсытӕ каст кӕй фӕци, уый, йӕ уӕлӕдарӕс у кӕстӕр командиры уӕлӕдарӕс. Йӕ хотӕ куыд зӕгъынц, афтӕмӕй украинаг горӕт Мариуполы службӕ кодта фыццаг. Фӕстӕдӕр ӕй балӕууын кодтой Ленинграды бынмӕ. Архивон справкӕйы, хъыгагӕн, нӕ-дӕр йе ‘фсӕддон хайы номыр амынд ис, нӕдӕр кӕцы фронты уыд, уый. Ӕрмӕст 1974 азы 23 февраль! газет «Ахали Тианети»-йӕ базыдтон, мӕ мадыфсымӕр Лексо 515-ӕм ӕхсӕг полчъы фыццаг батальоны 1-аг ӕхсӕг ротӕйы кӕй уыдис, уый, йӕ адрис та «Полевая почта № 878».
по
Богаты Аврам
1941 азы фӕззӕджы Хуыбиаты Иликъойы хистӕр лӕппу Иосеб Мтатушеты уыд, колхозы фысты дзуг хызта йе ‘мбӕлттимӕ ӕфцгуытыл. Уӕд фыстыл цыхты хъалон ӕвӕрдта паддзахад. Иу бон бӕхыл хордзенты цыхтытӕ ‘рхаста Иосеб, колхозы къӕбицмӕ сӕ радта. Дыккаг бон ӕй районы ӕфсӕддон комиссарады кусджытӕ ӕд бӕх Кутаисы балӕууын кодтой. Уым ахуыр кодтой ӕфсӕд-дон хъуыддагыл лӕппуты фронтмӕ акӕныны размӕ. Уырдыгӕй ныффыста 15 ноябры йӕ бинонтӕм писмо. Уыцы ӕртӕкъуымон писмо абон дӕр ӕфснайдӕй дары йӕ хо Еличка, фондз ӕмӕ ссӕдз азы размӕ Гуырдзыстоны цыбырхъуыр разамонӕг Звиад Гамсахурдиайы ницӕйаг национ политикӕйы азарӕй йӕ дзӕбӕх цӕрӕн бынӕт-тӕй хауӕггаг чи фӕци ӕмӕ ныр Октябрыхъӕуы саугуы-рмӕй йӕ бонтӕ чи ‘рвиты, уыцы Еличка. Йӕ зӕрдӕйы цы стыр маст рахаста, уый йӕ ӕркодта ахӕм уавӕрмӕ, байста йын йӕ цӕсты рухс.
Идӕдзӕй баззад Иосебы цардӕмбал Зассион, йӕ царды кӕронмӕ фӕбадт, фыды рӕвдыд чи нӕ базыдта, уыцы иунӕг чызг Гуликъойы номыл. 2009 азы 24 апрелы УФ-йы Хъахъхъӕнынады министрады Центрон архивӕй Иосебы тыххӕй цы гӕххӕтт райстон, уый у йӕ кӕстӕр ӕфсымӕр Лексойы справкӕйы халдих. Хицӕндзинад дзы ис, ӕнӕбӕрӕгӕй ноябры кӕй фесӕфт, уый.
Кутаисы цы 773-ӕм ӕхсӕг полкъ арӕзт ӕрцыд, уый дыккаг батальоны 6-ӕм ротӕйы дыккаг ‘взводы службӕ кодта Хуыбиаты Иосеб. Фӕлӕ уыцы полкъ кӕм хӕцыд знаджы ныхмӕ, кӕцы фронты, уый тыххӕй архивон справкӕйы иу ныхас дӕр нӕй. Интернеты фӕрцы дӕр мӕ къухы ницы бӕрӕггӕнӕнтӕ бафтыд.
...Ныр фынддӕс азы бӕрц куыд журналист, афтӕ мӕ архайд ӕнгом бает у Фыдыбӕстӕйы Стыр хӕсты хъӕбатыртимӕ, мӕ хуыздӕр куыст скодтон уыцы ӕх-сарджын фӕлтӕры минӕвӕртты ном газет «Рӕстдзинад» ӕмӕ журнал «Мах дуджы» фӕрцы сӕнусон кӕнын.
ХУРТУАН
111
Иннахӕм, РЦИ-Аланийы Ветеранты советы кусджытӕ рӕстӕгӕй-рӕстӕгмӕ цы том бацӕттӕ кӕнынц хӕ-сты архайджыты тыххӕй, «Сыны Осетии в Великой Отечественной», зӕгъгӕ, уый фӕрцы. Хӕстонты тыххӕй кӕй фыстон, уый кӕмӕйдӕр ӕрыхъуыста мӕ ацӕргӕ мад Хуыбиан (алчидӕр уӕ ӕппынкъаддӕр уый бӕрц фӕцӕрӕд, сӕдӕ азӕй йын фӕфылдӕр сты) ӕмӕ мын иуахӕмы афтӕ зӕгъы: «Ме ‘фсымӕрты тыххӕй дӕр ма ныффысс». Уӕд арвыстон бӕстӕйы Гӕрзифтонг тыхты центрон архивмӕ писмо. Иуӕй мӕм дзуапп ӕрӕгмӕ ссыд, иннӕмӕй та мӕ адӕмы хӕстонты тыххӕй ӕрмӕджытыл кусынӕй нӕ равдӕлд. Цалынмӕ ӕз абон-райсом кодтон, уӕдмӕ ӕнӕнхъӕлӕджы ӕнӕ мадӕй аззадтӕн. Ныр дзы мӕрдты бӕстӕм хатыр курын, йӕ ныхас ын афоныл кӕй нӕ сӕххӕст кодтон, уый тыххӕй. 37 азы ма фӕцардис мӕ фыды фӕстӕ. Фыд 1972 азы амард. Хӕсты азты Гуырдзыстоны цардыстӕм, Къахеты, Ахметъайы районы ирон хъӕутӕй иу Осиаурийы. Мӕ фыд постхӕссӕгӕй куыста, фондз хъӕумӕ хаста бӕхыл писмотӕ ӕмӕ газет-тӕ. 1941 азы сӕрды нӕ бӕстӕйыл уынгӕджы бон куы акодта, уӕд уымӕ дӕр ӕрсидтысты, кӕд ыл дыууиссӕдз азӕй фылдӕр цыдис, уӕддӕр. Акодтой йӕ ӕфсадмӕ ӕд бӕх, кӕд ын йӕ кармӕ гӕсгӕ дӕр ӕмӕ йын авд сывӕл-лонӕй фондз ӕнахъомтӕ уыдысты, уӕддӕр. Гыццыл сывӕллӕттӕ кӕмӕн уыд, ахӕм фыдты хӕстмӕ кӕй нӕ кодтой, уый ӕрӕджы базыдтон «Ӕнӕмӕлгӕ полчъы» тыххӕй мӕскуыйаг телеуынынады уацхӕсджыты репор-тажӕй. Иу азӕй фондз азмӕ цыдис йӕ кӕстӕр ӕртӕ хъӕ-булыл мӕ фыдӕн, фӕлӕ йӕ уӕддӕр акодтой ӕфсадмӕ. Йӕ бӕхыл ӕфцгуыты сӕрты Хуссарӕй Цӕгатмӕ хаста хӕцӕнгӕрзты нӕмгуытӕ ӕмӕ ӕндӕр хӕцӕн ӕрмӕг. Иуахӕмы та ӕрыгон салдӕтты ӕххуысӕй йӕ бӕхыл дзаг хордзентӕ бавгӕдта ӕмӕ араст йӕ фӕндагыл. Ӕфцӕгмӕ куы нӕма схӕццӕ сты, афтӕ мит рагӕбына кодта. Нарӕг гакъон-макъон фӕндагыл иннӕтау йӕ бӕхы разӕй цыд
112
Богаты Аврам
мӕ фыд дӕр. Иу ран бӕхы къӕхтӕ фӕбырыдысты ӕмӕ йӕ тъӕпп зӕххыл фӕцыд. Мӕ фыд ма йын йӕ идоныл бӕргӕ ныддӕвдӕг, фӕлӕ... Асхъиудта бӕх ӕд уӕргътӕ былӕй, уӕдӕ цы. Иу удаист мыр-мыр ма бакодта, стӕй ныхъхъус. Уазал айнӕгыл ӕрбадт йӕ хицау ӕмӕ йӕ цӕ-стытӕ доны разылдта. Къорды хистӕр ын «иди домой, старик» куыд загъта, уый дӕр нӕ фехъуыста адӕргӕй. Уырыссагау нӕ зыдта мӕ фыд ӕмӕ йӕ куы фехъуыстаид, уӕддӕр ӕй нӕ бамбӕрстаид. Салдӕттӕй йын иу куыд-дӕртӕй бамбарын кодта къорды хистӕры фӕндон. Ӕмӕ уӕд йе ‘мбӕлттӕн хӕрзбон загъта, ӕмӕ раздӕхт ӕф-цӕгӕй нӕхимӕ.
— Йӕ дзыхӕй ныхас дӕр нӕ хаудта, — дзырдта мын кӕддӕр мӕ мад, — ныр ма, дам, куыд цӕрдзыстӕм ӕнӕ бӕх, нӕ сывӕллӕтты, дам, уый ныфсӕй куы дардтам. Ӕз-иу ӕй сабыр кодтон, зӕгъын, адӕм цы кӕной, мах дӕр уый.
Тыхамӕлттӕй бахъомыл стӕм. Нартхор — нӕ ирвӕ-зынгӕнӕг. Мӕнӕу кӕм уыдис. Паддзахадон пълан сӕххӕст кӕныны фаг дӕр тыххӕй кодта. Дзулладжы мур-иу нӕм искуыцӕй стӕм хатт куы бафтыд, уӕддӕр-иу ӕй нӕ мад бӕрӕгбӕттӕм бафӕсвӕд кодта.
Хӕсты фӕстӕ азты нӕ уӕлвонг хъӕумӕ дӕр мӕгуы-ргуртӕ цӕуын райдыдтой. Адӕймаг, дам, гыццылӕй цы фены, уый нал ферох кӕны. Хорз ма хъуыды кӕ-нын абон дӕр уыцы бӕрзонд саупӕлӕзджын лӕджы. Хъусджын худ фыццаг хатт федтон уӕд. Сау хъусджын худ уыдис йӕ сӕрыл, йӕ къухы — даргъ лӕдзӕг. Мах хӕдзары цурмӕ куы схӕццӕ, уӕд ӕм стырӕй-чысылӕй дисгӕнгӕ ныккастыстӕм. Уый йӕ пӕлӕзы иунӕг ӕгънӕг феуӕгъд кодта ӕмӕ разынд йӕ бӕгънӕг буар. Йӕ гуыбы-ныл цӕхгӕрмӕ — даргъ нос. Нӕ мадмӕ цы иунӕг нарт-хоры кӕрдзын уыд, уымӕн йе ‘мбис радавта ӕмӕ йын ӕй радта. Лӕг йӕ хызын ӕриста, кӕрдзыны ӕмбис дзы
ХУРТУАН
113
сӕвӕрдта, ӕмӕ йӕ фӕстӕмӕ йе ‘ккой баппаргӕйӕ, араст йӕ фӕндагыл.
1950 азты райдайӕны хурджын азтӕ скодта Уӕллаг Къахеты. Сӕрддон-сӕрддӕргъы-иу арвӕй иунӕг ӕртах дӕр не ‘рхауд зӕхмӕ. Канд дзуллаг нӕ, фӕлӕ нартхо-ры ссад дӕр стӕм уыдис. Уал сывӕллонӕн цы хӕрын кӕнӕм, зӕгъгӕ, ныййарджытӕ сфӕнд кодтой сывӕллӕт-тӕй ӕртӕйы Цӕгат Ирыстонмӕ ракӕнын. Дыууӕ азы фӕстӕ та ӕнӕхъӕн бинонтӕ баистӕм Тарскӕйы. Фыццаг азты цы фыдцӕрдтытӕ акодтам, уый хицӕн ныхасы ак-каг у. Иу дзырдӕй, картоф ӕмӕ нӕ хуыскъӕлы, хъӕддаг дыргъты ӕмӕ давоны фӕрцы ӕххормагӕй ничи амард. Къахеты ма баззадысты нӕ хистӕр хо Зинӕ (чындзы фӕ-цыд Зассетӕм) ӕмӕ нӕ ахуыргӕнӕг ӕфсымӕр Георги.
Бирӕ азты размӕ Советон Ӕфсадӕй куы сыздӕх-тӕн, уӕд ногӕй ахуыр кӕнын райдыдтон пединституты. Фыццаг курс каст куы фӕдӕн, уӕд сӕрды сфӕнд кодтон мӕ зӕронд дада, мӕ мадыфыды абӕрӕг кӕнын. Иу бон ныххӕццӕ дӕн Бочъорманмӕ. Иккойӕн лӕв-арӕн аластон мӕ мады быд фӕсмын цъындатӕ. Мӕныл дӕр ӕмӕ йӕ чызджы быд цъындатыл дӕр фӕцин кодта зӕронд лӕг. Калакӕй Тианетмӕ цы рейсы автобус цыд, уымӕн йӕ фӕндаг цыд Сасадилойыл. Ацы ирон хъӕу Бочъорманмӕ фӕндагыл ис. Ам дӕр мын хиуӕттӕ цард, ӕцӕг сӕ зонгӕ ӕрмӕстдӕр койӕ зыдтон, ӕмӕ уал фыццаг уым ӕрхызтӕн, зӕгъын, ӕххӕст уыдон дӕр фенон. Кӕй абӕрӕг кӕнынмӕ цыдтӕн, уыцы Иликъойӕн йӕ хо Сона уыцы хъӕуы цард, Санахъоты Сергейы цардӕмбал уыдис. Сӕ дыууӕйы дӕр бынаты баййӕфтон. Сӕ хӕд-зар сын уайтагъд базыдтон мӕ мад Машойы амындмӕ гӕсгӕ. Уӕладзыгон даргъ хӕдзар стыр фӕндаджы тӕккӕ был уыдис. Зӕронд лӕг ӕмӕ усӕн мӕхи куы бацамыд-тон, уӕд ма Сона фырцинӕй йӕхи цы фӕкодтаид, уый нал зыдта. Фарст фарсты фӕдыл мӕм лӕвӕрдта, ӕз сын дзуапп лӕвӕрдтон. Афтӕ цалдӕр минуты, стӕй бауад *8
114
Богаты Аврам
хӕдзармӕ, дон радавта бедрайы ӕмӕ дзы хихсӕн айдзаг кодта. Ӕз мӕхи ныхсадтон уыцы уазал донӕй. Уӕдмӕ мӕм мӕ мадыхо уатӕй сыгъдӕг хисӕрфӕн раскъӕфта. Мӕхи куы ныссӕрфтон, уӕд мын загъта: «Ацы тӕвды уыцы дард фӕндагыл кӕй бафӕлладтӕ, уый зонын. Ӕмӕ уӕлӕ дыккаг уӕладзыгмӕ схиз, ӕмӕ уым сынтӕгыл дӕхи ӕруадз».
Куыддӕр мӕ сӕр базмӕ ӕруагътон, афтӕ уайтагъд-дӕр афынӕй дӕн уыцы уӕлвонг ран, уыцы уӕнгтӕро-ггӕнӕг сыгъдӕг уӕлдӕфмӕ. Кӕддӕр фӕссихор куы райхъал дӕн, уӕд мӕ улӕфӕнтӕ хӕрзад хӕринаджы тӕфӕй айдзаг сты. Цалынмӕ ӕз фынӕй кодтон, уӕд-мӕ хӕдзары ӕфсин кӕрчыты егъаудӕр ӕрбаргӕвдын кодта йӕ сӕрыхицауӕн ӕмӕ дзы хӕринаг акодта. Уӕды адджын фынӕй ӕмӕ уыцы хӕринаджы хӕрздӕф абон дӕр нӕ рох кӕнынц мӕнӕй. Хорз фӕминас кодтам. Хус сӕнӕй фӕйнӕ агуывзӕйы дзаг дӕр анызтам.
...Бочъорманмӕ бахӕццӕ дӕн, хур ма уӕлейау уыд, афтӕ. Цинтӕ ӕмӕ хъӕбысты фӕстӕ мын Иликъойы чындз Еличка карк ӕрбаргӕвдын кодта мӕхицӕн, стыр цугуны йӕ фыцгӕ доны фӕцавта, уайтагъд ӕй асыгъдӕг кодта ӕмӕ йӕ аджы бауӕларт кодта, стӕй бавнӕлдта хыссӕ кӕнынмӕ. Мах Иликъоимӕ иннӕ уатмӕ бацы-дыстӕм ӕмӕ уым ныхӕстӕ кодтам. Сӕдӕ азмӕ ӕввахс ыл цыдис уӕд. Хъусӕй дзӕбӕх хъуыста, цӕсты рухсӕй дӕр хъаст нӕ кодта, дӕндӕгтӕ — йӕхи дӕндӕгтӕ, иу дӕр дзы хъуыд нӕ уыдис. Йӕ царды хабӕрттӕ мын фӕдзырдта ӕхсӕвӕры размӕ. Хуссар Ирыстонӕй алы-гъдысты Гуырдзыстонмӕ нудӕсӕм ӕнусы, Ленингоры районы чысыл хъӕутӕй иу — Куичъирӕй. Уым сӕ мыг-гаг Худы Майрӕммӕ куывтой, Хубайты дзуар ӕй хуыд-той. Бочъорманы цӕрджытӕн та Сырхы дзуар хуындис сӕ дзуар. Уый дӕр Дзимыргомӕй рахастой, табу йӕхи-цӕн. Хъӕуы цӕрджытӕ-иу Сырхы дзуары бон йӕ бын-мӕ ӕхсӕвӕдде цыдысты. Кувӕндоны бын-иу бахсӕвиуат
ХУРТУАН
115
кодтой. Кусӕрттӕгтӕ-иу дзы акодтой хӕдзаргай. Хӕрд ӕмӕ-иу нозт семӕ схастой уыцы бӕрзонд бынатмӕ. Икко куыд загъта, афтӕмӕй, дам-иу кӕддӕр фӕсӕмбисӕхсӕв кувӕндонӕй зӕд стахт ӕмӕ, дам-иу бӕстӕ ныррухс. Ацы зӕды стахты хабар мӕ мадӕй дӕр бирӕ хӕттыты фехъ-уыстон. Дзуарыл фӕдзӕхсынмӕ ссӕуӕг адӕм, дам, фы-нӕй нӕ кодтой, алкӕйдӕр фӕндыдис зӕды йӕхи цӕстӕй фенын.
Октябры революцийы фӕстӕ Бочъорманмӕ цъуп-худджынты бӕхджын ӕфсад куыд бахӕццӕ, фӕстӕдӕр колхозтӕ куыд арӕзтой, ӕртынӕм азты адӕмы сӕрӕн-дӕрты куыд ӕфхӕрдтой, сымах кулактӕ стут, зӕгъгӕ, Фыдыбӕстӕйы Стыр хӕст ӕй ӕвӕстаг куыд фӕкод-та, уыдӕттӕ ӕмӕ ма ноджыдӕр бирӕ ӕндӕр хабӕрттӕ фехъуыстон уыцы ӕхсӕв мӕ мадыфыд Иккойӕ. Кӕддӕр ӕмбисӕхсӕвмӕ ӕввахс афынӕй стӕм нӕ дыууӕ дӕр.
Иннӕ бон аходӕны фӕстӕ хӕрзбон загътон мӕ фы-сымтӕм ӕмӕ рацыдтӕн, мӕ сабибонтӕй дзӕвгар кӕм ар-выстон, уыцы хъӕу Осиауримӕ (Ахалшенмӕ), нӕ хистӕр ӕфсымӕр Георги ӕмӕ хо Зинӕтӕм.
...Дард Тианеты районы чысыл ирон хъӕу Бочъорманы уӕлмӕрдты ӕнустӕм ӕрӕнцад 115-аздзыд Хуыбиаты Иликъойы ӕнхъӕлмӕ кӕсынӕй фӕллад уд. Уыцы бон йӕ ингӕны фарсмӕ фӕзынд ноджыдӕр дыу-уӕ ног ингӕны, дыууӕ дӕр — афтид. Уыдон Иккойы зынгхуыст бындарты ингӕнтӕ сты, йӕ хъӕбултӕ Иосеб ӕмӕ Лексойы ингӕнтӕ.
Дӕлдзӕхх фӕуӕнт хӕстӕндзарджыты сӕртӕ!
***
Фӕсныхас:
Стъӕлф сӕвӕрдтон фӕстаг хъуыдыйады фӕстӕ ӕмӕ ӕхсызгонӕй сулӕфыдтӕн, ахауд мӕ уӕхсчытӕй, уал азы цы уӕззау уаргъ хастон, уый. Бантыстис мын ныффыссын мӕ мады хӕстон ӕфсымӕрты тыххӕй. Хъӕр мӕрдтӕм
116
Богаты Аврам
дӕр хъуысы, фӕзӕгъынц. Гъемӕ мӕрдты бӕсты дзӕнӕ-ты бынатмӕ мӕ мадмӕ дӕр хъуысдзӕн хабар. Ӕнӕмӕнг, бацин кӕндзӕн.
Цингӕнӕн бонтӕ нын фаг раттӕд Стыр Хуыцау!
Макуыуал уӕд хӕст!
Газет «Рӕстдзинад»,
2016 азы 14 июль
ХУРТУАН
117
МАД, АЫ ТАУРӔГЪ ДӔ, ПОЭМӔ
Мӕнгӕй нӕ фӕзӕгъынц, рӕстӕг, дам, дугъон бӕхӕй хъауджыдӕр нӕу, згъоры ӕмӕ згъоры ӕнӕрлӕугӕйӕ. Атахтысты бонтӕ, къуыритӕ, агӕппытӕ кодтой мӕйтӕ, афӕдзы афонтӕ: фӕззӕг, зымӕг, уалдзӕг, сӕрд. Ӕмӕ та ногӕй ралӕууыд фӕззӕг, фӕстаг фӕззӕг. О, фӕстаг, ныр ӕнӕхъӕн аз нал дӕ нӕхимӕ, нӕ фадатджын фате-ры. Нал рахизыс дӕ хӕрзӕфснайд уатӕй дуары уынӕр-мӕ ӕмӕ мӕ нал афӕрсыс: «Ӕрцыдтӕ, Абрам?» (афтӕ мӕ хуыдта мӕ мад). Ӕмӕ-иу ӕрцыдтӕн, зӕгъгӕ, куы загъ-тон, уӕд-иу алы хатт дӕр йӕ ныхасыл бафтыдта: «Дада дӕ фӕхъхъау фӕуӕд».
Дада. Афтӕ хуыдтам нӕ мады цӕмӕдӕр гӕсгӕ. Афтӕ йӕ хуыдтой йӕ хиуӕттӕ дӕр, кӕд йӕ ном ӕцӕгӕй Машо хуынд, уӕддӕр. Дада фыдыфыды ӕмӕ мадыфы-ды фӕхонынц, мах та ӕфсымӕрӕй, хойӕ нӕ мады хуыдтам афтӕ. Ӕвӕццӕгӕн, лӕджы ӕмсӕр кӕй уыдис, уый тыххӕй йыл сфидыдта ацы ном. Фӕсхохӕй куы ‘рцы-дыстӕм 50 азӕй фылдӕры размӕ, уӕд дӕр ын йӕ ном мамайӕ нӕ баивтам.
Лӕджы ӕмсӕр та куыннӕ уыдис — авд сывӕлло-ны схъомыл кӕнынӕн лӕгдзинад нӕ хъуыд?! Ӕмӕ кӕд се ‘ппӕты дӕр йӕ цардӕмбалимӕ ахуыры фӕндагыл нӕ сӕвӕрдтой, уӕддӕр сӕ адӕмы рӕнхъы ракодтой рӕсугъдӕй.
Скъоламӕ нӕма бацыдтӕн, афтӕмӕй гыццылӕй фӕ-рынчын дӕн хъихъгӕнӕг хуыфӕгӕй. Уӕдӕй нырмӕ хъуыды кӕнын мӕхи. Хъуыды кӕнын, хуыфӕг-иу мӕ куы систа, уӕд-иу сӕрбихъуырӕйттӕгӕнгӕ нӕхимӕ куыд лыгъдтӕн, уый. Дадайы хъӕбысмӕ-иу мӕхи баппӕрстон, зыдтон ӕй, уый мӕ удылхӕцӕг у, рынӕн мӕ хӕссын нӕ бауадздзӕн, нӕ мӕ ратдзӕн. «Ма тӕрс, мӕ хъӕбул, адзӕ-бӕх уыдзынӕ»,— ныфсытӕ-иу мын ӕвӕрдта Дада. Ӕмӕ, ӕцӕгӕйдӕр, цалдӕр боны фӕстӕ адзӕбӕх дӕн.
118
Богаты Аврам
Нӕ уӕды ӕгӕрон бӕстӕйы, кӕддӕры ССР-ы Цӕдисы, адӕм тынг тыхст уыдысты Фыдыбӕстӕйы Стыр хӕсты ӕмӕ уый фӕстӕ азты дӕр. Хойраг — када-вар, цӕхх — стӕм, сапон — нӕй. Кӕцӕйдӕр нӕм ацудас бафтыд. Дада дзы агмӕ хуыйы сойыл ӕркодта ӕмӕ йӕ бауӕларт кодта. Цас ӕй фӕфыхта нӕ зонын, фӕлӕ куы ‘руазал, уӕд игӕры хуызӕн бацахст. Цалдӕр бонмӕ куы ахъӕбӕр, уӕд ӕй Дада гӕрзтӕхсӕн сапоны хуызӕттыл ныддихтӕ, ныллыгтӕ кодта кардӕй. Уӕлӕдарӕс ӕхсы-нӕн нӕ зылды хуыздӕр фӕрӕз нӕ уыд, кӕд гӕрзтӕх-сӕн сапоны миниуджытӕн дзуапп нӕ лӕвӕрдта, уӕддӕр. Сыхӕгтӕ уӕд кӕрӕдзийӕн ницы хӕлӕг кодтой. «Уӕ цауд сапонӕй ма мын авӕр»,— ахӕм ныхӕстимӕ нӕм цы-дысты курӕг. Ӕмӕ нын ӕй афтӕмӕй фӕкуырдтой адӕм.
Нӕртон кӕй уыдис Дада, уый тыххӕй ма ӕрхӕсдзы-нӕн иу ахӕм хабар. Хӕсты фӕстаг аз уыди ӕви хӕсты фӕстӕ, уый бӕлвырд нӕ хъуыды кӕнын. Фӕлӕ иу бон куы уыдис, уӕд фӕссихор нӕ уынджы иу мӕгуыргур фӕзынд. Бӕрзонд, къӕсхуыртӕ лӕг, йӕ къухы — даргъ лӕдзӕг, йӕ фарсыл — хызын, йӕ сӕрыл сау хъусджын худ, йӕ уӕлӕ бушлат ӕмӕ ӕфсӕддон хӕлаф. Мах цал-дӕрӕй фӕндагмӕ хӕстӕг лӕууыдыстӕм. Лӕг нӕм куы ‘рбаввахс, уӕд ӕрлӕууыд ӕмӕ йӕ бушлаты ӕгънӕджытӕ рафтыдта, йӕ кӕрӕттыл ын ахӕцыдис ӕмӕ йӕ риуӕй цыдӕр бибитӕ ферттывтой. Фӕлӕ уыдон равдисыны мӕт нӕ уыд ӕнӕзонгӕ лӕджы. Уый йӕ рон феуӕгъд кодта ӕмӕ йӕ хӕдоныл риуы онг схӕцыд.
Адӕймаг гыццылӕй цы фены, уый дзы цӕрӕнбонтӕм нӕ рох кӕны. Абон дӕр ма мӕ цӕстытыл арӕх ауайы, хӕсты уыцы хъӕбатыры галиу фарсыл зулаив нос. Уыдиснӕй фылдӕр уыдис йӕ дӕргъ. Дзыхӕй нӕ дзыр-та. Амыдта къухӕй йӕ дзыхмӕ, ома, исты хӕринаг мын. Не ‘скъаппы ма фараст бинойнагӕн ӕрмӕстдӕр иунӕг нартхоры кӕрдзын кӕй уыдис, уый зыдтон. Дада бауад ӕмӕ йын йе ‘мбис мӕгуыргур лӕгӕн раскъӕфта ӕмӕ
ХУРТУАН
119
йӕм ӕй радта. Ӕз дис кодтон, изӕры бинонтӕ куы ‘рбам-бырд уой, уӕд ма цы хӕрдзысты, зӕгъгӕ, сӕ кӕрд-зын сын ӕнӕзонгӕ хӕстоны фыццаг куы скодта, уӕд. Ӕрмӕст куы сыстыр дӕн, уӕд бамбӕрстон, Дада цӕмӕн афтӕ бакодта, уый: йе ‘фсымӕртӕ Иосеб ӕмӕ Лексо дӕр хӕсты уыдысты.
Уӕлхӕдзары ма къӕртайы бын цыдӕр ӕнӕбары нарт-хоры ссады муртӕ ссардта ӕмӕ дзы тӕнӕг кӕрдзынтӕ ракодта. Фых ӕхсыримӕ уыдонӕй бафсӕста бинонты Дада. Йӕ карздӕр ӕлгъыст дӕр афтӕ кӕмӕн уыди — «Райгӕ фӕу», уыцы ныййарӕг мад Дада.
Канд хойраг цух нӕ уыдысты уӕд адӕм — нӕ уы-дис уӕлӕдарӕс дӕр. Афӕдзӕй-афӕдзмӕ-иу нӕм кӕд Куадзӕны бӕрӕгбонмӕ иу тӕнӕг хӕдон ӕмӕ хъулон цъындатӕ ‘рхауд, уӕд хорз. Йе ‘рцыдмӕ дӕр-иу, ӕвӕц-цӕгӕн, уымӕн бӕллыдысты сывӕллӕттӕ. Куадзӕн ӕмӕ Рагъыдзуарӕй уарзондӕр бӕрӕгбон нӕ уыдис нӕ хъӕуы сабитӕн.
Нӕ зонын, кӕм самал кодта уыцы хъуымац Дада, фӕлӕ дзы дыууӕ хӕлафы бахуыдта — мӕ хистӕр ӕфсы-мӕр Нодарӕн ӕмӕ мӕнӕн, кӕстӕр ӕфсымӕр Амзормӕ дзы не ‘рхауд. Махӕй хъалдӕр ма кӕм уыдис, нӕхи-цӕй ныббуц стӕм. Куы-иу рацӕйцыдыстӕм, уӕд-иу нӕ цыбырвадыг хӕлӕфты сыр-сыр ӕхситт цалдӕр метрмӕ хъуыст. Кӕд уыдысты плащ-палаткӕйы гӕппӕлӕй хуыд. Фӕлӕ уӕддӕр галы бузныг фестӕм нӕ мадӕй.
Дзӕнӕты бадинаг адӕмон поэт Чеджемты Ӕхсары зарӕджы ацы ныхӕстӕ арӕх ӕрбалӕууынц мӕ зӕрдыл:
«Ӕз федтпон хур дӕ къухтпӕй хуыд хӕдоны, Дӕ хуыд дзабырты базыдтон цӕуын».
Кӕм уыдис нывыл дзабыр дӕр мӕ цахъхъӕн са-битӕн. Сӕрдӕй, зымӕгӕй — хуыйгӕ дзабырты. Хорз ма лӕууы мӕ зӕрдыл, скъоламӕ цы аз бацыдтӕн, уыцы
120
Богаты Аврам
ахуыры азы зымӕг. Цӕй худ ӕмӕ цӕй ӕндӕр. Мӕ цы-бырвад хӕлаф ӕмӕ тӕнӕг хӕдон ӕрбакодтон ӕмӕ хуый-гӕ дзабырты ацыдтӕн скъоламӕ. Дӕрддзӕф нӕм уыд скъола. Уроктӕ куы фесты, уӕд ратагъд кодтон хӕдзар-мӕ. Ӕрдӕгвӕндагыл уыдаин, афтӕ дымгӕ футтытӕ ӕмӕ къуызитт кӕнын райдыдта. Уалынмӕ мит тъыфылгай ныккалдта. Зӕхх слӕхъир. Къӕхтӕ суазал сты, баргъ-ӕфстысты мӕ къухтӕ. Тыхамӕлттӕй ма бахӕццӕ дӕн нӕхимӕ. Дада мӕ афтӕ ӕргъӕвстӕй куы ауыдта, уӕд «Уӕ сау бонтӕ!», зӕгъгӕ, фӕкодта, стӕй мӕ йӕ хъӕ-бысмӕ фелвӕста ӕмӕ мӕ пецмӕ дӕрддзӕфдӕр тъахти-ныл авӕрдта. Уайтагъд тас мӕ цуры февзӕрд. Ныллӕг бандоныл мӕ разы абадт ӕмӕ мын мӕ къӕхтӕ тасы уа-зал доны авӕрдта, мӕ къухтӕ та мын йӕ дзыккуты атъы-ста. Диссаг, ӕвӕдза, уыцы дзыккуты хъарм абон дӕр мӕ зӕрдӕйы ис, ме ‘нгуылдзты.
Уыцы зымӕгон бонӕй фӕстӕмӕ мыл ахӕм ӕмбисон-ды хабар никуыуал ӕрцыд, уазал бон-иу дзаумайӕ цы ссардтон хӕдзары, уыдон-иу мӕ уӕлӕ скодтон.
Фӕсхохӕй Цӕгат Ирыстонмӕ куы ‘рлыгъдыстӕм, ли-дзгӕ та хъалонтӕ ӕмӕ ӕнӕхордзинадӕй ракодтам, уӕд нӕ хуыскъӕл ӕмӕ картоф ӕрцардтой. Тарскӕйы ӕрцар-дыстӕм, ӕмӕ хъӕуӕй скӕсӕнырдӕм зӕххы тъӕпӕнтӕ хуыскъӕлӕй йӕ тӕккӕ дзаг уыдысты. Хӕрзхъӕд хуы-скъӕл, адджын. Кӕддӕр, дам, ам хъазахъӕгтӕ куы цар-дысты, уӕд ӕй тоннӕгай горӕты спъирты заводмӕ ластой, ӕхца дзы куыстой сӕхицӕн. Хуыскъӕлӕй та, дам, горӕ-ты спъирт уагътой. Цалдӕр азы фӕстӕ «сӕрджынтӕй» чидӕр бахуым кӕнын кодта, хуыскъӕл кӕм зад, уыцы ӕввахсдӕр зӕххы тъӕпӕнтӕ ӕмӕ дзы дыргъдон сараз-ынмӕ хъавыд, талатӕ дӕр дзы ныссагътой. Фӕлӕ сӕ фыдӕбонӕй ницы рауад колхозонтӕн. Иуӕй, талатӕм фос ирвӕзтысты, иннӕмӕй та сӕ адӕм фӕхастой. Ногӕй та бахуым кодтой уыцы зӕххы тъӕпӕн ӕмӕ дзы картоф ныссагътой. Афтӕмӕй фесӕфт хуыскъӕлы мыггаг. Уый
ХУРТУАН
121
хыгъд-иу картоф тугыл аскъуыд. Уалдзӕджы-иу зӕхх трактор куы хуым кодта, уӕд дӕр ма-иу дзы дзӕвгар картоф сызгъӕлд.
Иу уалдзыгон хур бон сыстадыстӕм ӕмӕ картоф уи-дзынмӕ бауадыстӕм колхозы хуыммӕ. Ӕхсӕвы трактор егъау тьӕпӕн бахуым кодта. Дыууӕ-ӕртӕ сахатмӕ иу цалдӕр урс голладжы айдзаг кодтам. Уалынмӕ ӕнтыд-ласӕн машинӕ дӕр раздӕхт фермӕйӕ. Нӕ хӕрӕфырт ыл куыста, сунжӕйаг Бӕззаты Гаврил. Ӕнӕзивӕг уыд, хиуӕтты уарзаг. Картофы голджыты баппӕрстам ӕфсӕн боцкъайы фӕрсты дыууӕрдыгӕй ӕмӕ сӕ горӕтмӕ уӕй кӕнынмӕ арвыстам не ‘фсымӕр Нодарӕн, дзул ӕмӕ нын исты хӕринаг ӕрбахӕсс, зӕгъгӕ, йын бафӕдзӕхстам.
Хур фӕцӕйныгуылд, уӕддӕр нӕма зындис горӕтӕй нӕ бӕлццон. Мах ныффӕлладыстӕм ӕмӕ хуымы кӕ-рон нӕ голджытыл ӕрбадтыстӕм. Уалынмӕ кӕсӕм, ӕмӕ Нодар дзыхъынног велосипедыл нӕ цурмӕ ӕрбатылд. Йӕ цӕстытӕ цинӕрттывд кодтой. Вело дӕр велойы хуызӕн куы уыдаид, фӕлӕ рӕсугъд, ифтонг кӕсӕнӕй, дзинг-дзинггӕнаг дзӕнгӕрӕгӕй, рухсгӕнӕнӕй... ахӕм вело суанг Сесеты Зилимӕн дӕр нӕ уыд, нӕ сыхаг Джусойты Сесейы бӕрзонд лӕппу Зилимӕн. Иуӕй нын ӕхсызгон уыд, иннӕмӕй — хъыг.
— Дзул не ‘рбахастай? — афарста йӕ Дада.
— На, дзулы фаг ӕхца мӕм нал аззад,— загъта Нодар.
Ӕрталынг ис, афтӕ ‘рбахӕццӕ стӕм хӕдзармӕ. Ӕмӕ та Дада уыцы фӕлладӕй дӕр уӕларынг балӕууыд. Донӕй конд тӕнӕг дзултӕ, сау ссадӕй, афыхта. Хъӕбӕр цыхтимӕ ма хуыздӕр цы хъуыдис бинонты.
Къорд азы размӕ не стыр ахуыргонд Абайты Васо куы амард ӕмӕ йӕ куы фехъуыста Дада, уӕд афтӕ ба-кодта: «Тӕхуды ӕмӕ чи амард». Йӕ сӕдӕ азмӕ йӕ бирӕ нал хъуыд уӕд. «Васойы бӕрц мын фӕцӕр, стӕй дӕ бар дӕхи»,— загътон ӕз хъазгӕйӕ. Ӕмӕ мын сӕххӕст кодта
122
Богаты Аврам
мӕ ныхас, ахызт ӕнусы сӕрты. Фӕлӕ уӕддӕр мад мад У-
Фӕстаг цалдӕр азы хъысмӕты афтӕ бафӕндыд, ӕмӕ мӕ куыст ӕнгом бает у Фыдыбӕстӕйы Стыр хӕсты ар-хайджыты хъысмӕтимӕ. Дада уый куы базыдта, уӕд мын иу бон афтӕ зӕгъы: «Ме ‘фсымӕртыл дӕр ма исты ныффысс». Дыккаг бон Хъахъхъӕнынады министрады Центрон архивмӕ фыстӕг арвыстон, кӕд исты бӕрӕг-гӕнӕнтӕ бафтид мӕ къухы, зӕгъгӕ. Ӕнхъӕлмӕ кӕсын байдыдтон, фӕлӕ никуы ӕмӕ ницы. Афӕдзӕй фылдӕр куы рацыд, уӕд райстон дзуапп уыцы архивӕй, мӕнӕ уырыссагау отпискӕ кӕй хонынц, ахӕм дзуапп. Уӕдмӕ, хъыгагӕн, йе ‘цӕг дунемӕ бацыд Дада. Ӕнӕххӕстӕй баззад йӕ курдиат. Хъыгагӕн.
Бонӕй куысты уӕвгӕйӕ, адӕймагӕй рӕстӕгмӕ роху-аты куы аззайы мады сурӕт, уӕддӕр ӕй изӕрӕй телевизор зӕрдыл ӕрбалӕууын кӕны гыццыл дзӕбӕх чызджы мӕнӕ ахӕм зарӕджы диссаджы раст ныхӕстӕй:
Мама — первое слово, главное слово В каждой судьбе.
Мама жизнь подарила, мир подарила
Мне и тебе.
Сӕвӕрдтон стъӕлф фӕстаг хъуыдыйады фӕстӕ. Фӕдӕн фыст. О, фӕлӕ мӕм афтӕ кӕсы, цыма мӕ зӕгъ-инӕгтӕн сӕ дӕсӕм хай дӕр нӕ загътон.
Чиныг «Мад, ды таурӕгъ дӕ, поэмсе»-йӕ.
ХУРТУАН
123
ӔРТӔ УАРИЙЫ
Ирыстоны 79 Советон Цӕдисы Хъӕбатырӕй ссӕдз уыдысты тӕхджытӕ. Уыдонӕй аст — ирӕттӕ. Журналы ацы номыры радзурдзыстӕм Гаджиты Алыксандры, Цоциты Василийы ӕмӕ Бицаты Сергейы хӕстон сгуых-тыты тыххӕй.
Хъӕбатыртӕ нӕ мӕлынц
1922 азы 16 июны Дзӕуджыхъӕуы (Ирыхъӕуы) цӕрӕг Гаджиты Максимы хӕдзары фӕзынд ноггуырд — Алыксандр.
Цӕмӕ бӕллыд, уый ӕрцыд, 1917 азӕй фӕстӕмӕ партийы рӕнхъыты чи уыд, Цӕгат Кавказы ног цард ӕрфидар кӕныныл чи тох кодта, фӕстӕдӕр адӕмон тӕр-хонгӕнӕгӕй, стӕй та завод «Электроцинчы» парткомы секретарӕй чи куыста, уыцы амондджын фыд Гаджиты Максимыл — йӕ бындар адӕмы рӕнхъы рӕсугъдӕй цӕуы, у йӕхи хуызӕн иузӕрдион Райгуы-рӕн бӕстӕйыл.
Алыксандрыл ӕвзонджы бонтӕ цыдысты советон ави-ацийы тагъд рӕзтимӕ иумӕ. Ӕртынӕм азты Валерий Чкалов, Михаил Громов, Владимир Коккинаки ӕмӕ иннӕ тӕхджыты сгуыхтытӕ, советон тӕхджыты хъӕбатырдзи-над Испанийы, дисы ӕфтыдтой Гаджиты ӕвзонг лӕппуйы. Ӕмӕ йӕ мид-зӕрдӕйы скарста тӕхӕг суӕвын. Фӕндыдис ӕй хӕдтӕхӕджы рохтыл ӕрхӕцын ӕмӕ арвы тыгъдады зӕрватыккау цъыввыттытӕ кӕнын. Скъолайы авд къла-сы фӕстӕ бацыд Дзӕуджыхъӕуы электротехникой тех-никуммӕ. Уым ахуыр кӕнгӕйӕ йе ‘мбӕлттимӕ ӕмбырд кодта ӕхца хӕдтӕхӕг «Максим Горький» саразынӕн. Йӕ базырджын бӕллиц ӕй ӕрбакодта ОСОАВИАХИМ-ы Дзӕуджыхъӕуы аэроклубмӕ. Тӕхыны сӕрмагонд кур-сытӕ каст куы фӕци, уӕд сержант Гаджийы-фырты арвы-стой Ейскы ӕфсӕддон-денджызон авиацион училищӕмӕ.
124
Богаты Аврам
1941 азы йӕ июны каст фӕци. Сӕххӕст йӕ бӕллиц. Дарддӕр ӕй службӕ кӕнынмӕ арвыстой Сабыр фурды флоты авиацион хаймӕ. Уым Алыксандр зӕрдиагӕй ар-хайы хӕдтӕхӕг скъӕрыны техникӕ ноджы хуыздӕр ба-зоныныл, фӕлвары дардмӕ тӕхыныл. Ӕнӕмӕнг, бирӕ йын ӕнтыст, фӕлӕ Совинформбюройы хъусынгӕнинӕг-тӕй зӕрдӕ нырхӕндӕг. Хӕст Дзӕуджыхъӕуы бынмӕ схӕццӕ, фашисттӕ йын йӕ райгуырӕн горӕт байсынмӕ хъавынц, Ирыстоны зӕххыл туг кӕлы, уый та кӕмдӕр дард ран ис. Нал уыд йӕ бон ахӕм уавӕрӕн быхсын ӕмӕ рапорт балӕвӕрдта ӕфсӕддон хайы командиры но-мыл: «Курӕг дӕн, цӕмӕй мӕ арвитат Сау кӕнӕ Балтийы денджызмӕ».
Ницы рауад йӕ курдиатӕй. Ныффыста дыккаг, ӕрты-ккаг хатт... Не сразы командир йӕ фӕндоныл. «Мах ӕф-сӕддонтӕ стӕм, — дзырдта тӕхджыты ӕмбырды, — цы бардзырд нын радтой, уый хъуамӕ ӕххӕст кӕнӕм. Мӕ бардзырд у ахуыр кӕнын, тӕхыны сусӕгдзинӕдтӕ хорз базонын, хӕцынмӕ арӕхсын. Ӕнӕ уыцы миниуджытӕ фронты нӕ хъӕут».
Цы гӕнӕн уыд, быхста Алыксандр, ӕнхъӕл-мӕ каст йӕ радмӕ. Ӕмӕ мӕнӕ, ӕппынӕрӕджи-ау, ӕрхӕццӕ уыцы рад. 1944 азы 3 майы ӕрлӕууыд Сырхтырысаджын Балтийы флоты хӕстон-уӕлдӕфон тыхты рӕнхъыты. Гатчинойы 8-ӕм минӕты-торпедон авиацион Сырхтырысаджын дивизийы фыццаг гвардион минӕты-торпедон авиацион Сырхтырысаджын полчъы дыккаг Авиаэскадрилийы кӕстӕр лейтенант Гаджийы-фырты снысан кодтой звенойы командиры хӕдивӕгӕй.
Къорд азы размӕ чиныгуадзӕн «Ир» цы буклет ра-уагъта, уым Алыксандры хӕстон сгуыхтыты тыххӕй ис ахӕм бӕрӕггӕнӕнтӕ: «1944 азы 3 майӕ октябрьмӕ гвар-дийы лейтенант Гаджийы-фырт сарӕзта 28 хӕстон стӕры, фӕдӕлдон кодта ныхмӕлӕууӕджы 4 транспорты. 1944
ХУРТУАН
125
азы 24 августы знаджы транспортӕн торпедой цӕфӕй ра-кодта стыр знаггад».
Отставкӕйы булкъон, историон наукӕты доктор Муриты Дадо цы чиныг рауагъта, «Осетии отважные сыны», зӕгъгӕ, уым Алыксандры тыххӕй фыссы: «В сентябре 1944 года Гагиев потопил еще два вражеских транспорта. Лейтенант был награжден орденом Красного Знамени и назначен командиром звена. С этих пор он уже сам стал руководить группой самолетов при штурмовке вражеских кораблей. За успешные боевые действия в октябре он награждается вторым, а через месяц — третьим орденом Красного Знамени».
Уӕлахизы бонмӕ ма баззад дыууӕ мӕйы, афтӕ фӕ-зынд ССР Цӕдисы Сӕйраг Советы Президиумы Указ Гаджиты Алыксандрӕн Советон Цӕдисы Хъӕбатыры ном раттыны тыххӕй. Зӕгъын хъӕуы уый, ӕмӕ Райгуырӕн бӕстӕ стыр аргъ скодта канд торпедохӕссӕг хӕд-тӕхӕджы командирӕн нӕ, фӕлӕ йӕ хӕстон ӕмбӕлт-тӕн дӕр. Советон Цӕдисы Хъӕбатыры ном лӕвӕрд ӕрцыд уӕлдӕфон науы штурман Ростислав Демидовӕн, Сырх Тырысайы орден — ӕхсӕг-радист, сержант Павел Поваревӕн, уӕлдӕфон ӕхсӕг, кӕстӕр сержант Вениамин Соколовӕн та — Фыдыбӕстӕйы хӕсты орден.
Фашистон Германыл историон уӕлахизы фӕстӕ Советон Цӕдисы Хъӕбатыр, гвардийы булкъон Гаджиты Алыксандр дарддӕр дӕр иузӕрдионӕй службӕ кодта Райгуырӕн бӕстӕйӕн. 1953 азы каст фӕци Ӕфсӕддон-денджызон академ и.
1975 азы Алыксандр рацыд ӕфсадӕй ӕмӕ ӕрцард Ленинграды. Куыста наукон-иртасӕн институты хистӕр инженерӕй. Йӕ хӕстон ӕмӕ фӕллойадон сгуыхтыты тыххӕй йын Ленины ӕмӕ Сырх Тырысайы ӕртӕ орденӕй уӕлдай Советон хицауад саккаг кодта Фыдыбӕстӕйы хӕсты фыццаг къӕпхӕны орден, Сырх Стъалыйы орден, «Райгуырӕн бӕстӕйӕн ССР Цӕдисы Гӕрзифтонг Тыхты
126
Богаты Аврам
службӕйы тыххӕй» ӕртыккаг къӕпхӕны орден ӕмӕ къ-орд майданы.
1981 азы 30 сентябрь! Ирыстоны хъӕбатыр фырт Гаджиты Максимы фырт Алыксандр ахицӕн йӕ цардӕй. Кад ӕмӕ радимӕ йӕ бавӕрдтой, фӕстаг азты кӕм цард, уым — Мӕскуыйы.
Дӕс ӕмӕ ссӕдз азӕй фылдӕр рацыд Алыксандры амардыл. Фӕлӕ цасфӕнды куы рацӕуа, уӕддӕр рох нӕ уыдзӕн Ирыстонӕй, йӕ раттӕг адӕмӕй. Хъӕбатыртӕ нӕ мӕлынц.
Знаджы тӕхджытӕн сухты цагъд кодта
Советон Цӕдисы дыууӕ хатты Хъӕбатыр, космонавт Валерий Быковскийӕн, ӕфсӕддон училищӕйы ахуыр кӕнгӕйӕ, йӕ командир ирон кӕй уыдис, уый историон наукӕты доктор Муриты Дадойы чиныг «Осетии отважные сыны»-йы дыккаг рауагъдӕй базыдтон. Уым 76-ӕм фарсыл ис ахӕм рӕнхъытӕ:
«Очень хотел я летать. А в училище «резину» тянут — теория да теория. Не спешат с полетами. Пошел к командиру, старшему лейтенанту Бицаеву, Герою Советского Союза.
— Когда же?
— Будущему летчику надо иметь терпение, — ответил командир.
Что поделаешь, запасся терпением».
Бицаты Сергейы кой чи нӕ фехъуыста, ахӕм, ӕвӕц-цӕгӕн, нӕ разындзӕн Ирыстоны. Уый райгуырд 1922 азы 15-ӕм майы Дигорайы зӕхкусӕджы хӕдзары. 1939 азы каст фӕци аст къласы ӕмӕ ахуыр кӕнынмӕ бацыд Дигорайы хъӕууонхӕдзарадон рабфакмӕ. Фӕлӕ лӕп-пуйы зӕрдӕ ӕхсайдта уӕлӕрвты тӕхынмӕ. Ӕниу уыцы дуджы лӕппутӕй чи нӕ бӕллыд тӕхӕг суӕвынмӕ!
1940 азы фӕскомцӕдисы Дыгуры райком Дзӕуджыхъӕуы аэроклубмӕ тӕхӕг суӕвыныл ахуыр
ХУРТУАН
127
кӕнынмӕ рарвыста дыууадӕс лӕппуйы. Уыдонӕй иу уыдис ӕстдӕсаздзыд Бицаты Сергей. Зӕрдӕргъӕвд лӕппу зыдӕй ӕвнӕлдта тӕхӕджы дӕсныйады сусӕгтӕ тагъддӕр базонынмӕ. Уыцы аз аэроклубы курсанттӕ сметы Советом Цӕдисы фидӕны Хъӕбатыртӕ Александр Бондарь ӕмӕ Василий Коняхин дӕр. Бахӕлар семӕ Бицаты лӕппу. Ахуыры фӕстӕ ӕртӕйы дӕр арвыстой Краснодары тӕхджыты ӕфсӕддон-авиацион скъоламӕ.
1943 азы Бицайы-фырт каст фӕци тӕхджыты скъо-ла, райста кӕстӕр лейтенанты цин ӕмӕ ӕрвыст ӕрцыд Ленинграды фронтмӕ. Уыцы аз 5-ӕм июлы 845-ӕм куы-нӕггӕнӕг авиацион полчъы тӕхӕг Бицаты Сергей фыц-цаг хатт бацыд тохы фашистом «хъӕрццыгъаты» ныхмӕ. Хӕцыди ныфсхастӕй, арӕхстджынӕй. Бонӕй-бонмӕ, мӕйӕ-мӕймӕ фылдӕр кодта, кӕй ӕрӕппӕрста, уыцы хӕдтӕхджыты нымӕц, стӕй йӕ хӕстон стӕрты нымӕц дӕр. Цалдӕр мӕйы фӕстӕ фӕлтӕрд тӕхджытӕй ницӕ-мӕйуал хицӕн кодта. Ӕхсарджын тӕхӕджы риуыл фӕ-зынд фыццаг хӕрзиуӕг — Фыдыбӕстӕйы хӕсты орден. Хӕцӕг ӕфсады дыууӕ азы службӕйы фӕстӕ полчъы ко-мандӕкӕнынад ахӕм аргъ скодта Бицаты Сергейӕн: «За время участия в Отечественной войне с июля 1943 года на Ленинградском, Волховском, 3-м Прибалтийском и 2-м Белорусском фронтах лейтенант Бицаев совершил 263 успешных боевых вылета. В воздушных боях с истребителями противника лично сбил 16 самолетов».
Уыцы хӕдтӕхджытӕй дыууӕ уыдысты «Мессершмиттӕ-109», дӕс — «Фокке-Вульф-190», ӕртӕ — «Юнкерс-87» ӕмӕ иу — «Хеншель-126».
Бицайы-фырт архайдта Ленинград, Новгород, Остров ӕмӕ Псков суӕгъд кӕныныл дӕр.
1944 азы сӕрды та хӕцыд ӕртыккаг Прибалтакӕйаг фронты, сӕрибар кодта Прибалтикӕйы хъӕутӕ ӕмӕ горӕттӕ.
128
Богаты Аврам
...1944 азы 17 июлы станцӕ Черскаяйы ӕрӕмбырд сты знаджы эшелонтӕ фистӕгӕфсӕддонтимӕ ӕмӕ тактимӕ. Уырдӕм ӕрвыст ӕрцыд советон хӕдтӕхджыты къорд. Сӕ хъахъхъӕныны тыххӕй арвмӕ стахтысты дыууӕ куы-нӕггӕнӕг хӕдтӕхӕджы, командӕ сын кодта лейтенант Бицайы-фырт. Советон Цӕдисы Хъӕбатыр, не ‘мзӕххон Василий Коняхин йӕ мысинӕгты фыста: «...Мӕ зӕрдыл бадардтон иу уӕлдӕфон тох. Ӕз ме ‘мбалимӕ тахтӕн знаджы дард фӕсчъылдымӕй, уӕлдӕфон сгарӕн куы-стытӕй. Кӕсӕм ӕмӕ иу советон куынӕггӕнӕг тохы ба-цыд дыууадӕс «Фокке-Вульф-190»-имӕ. Ныфсхаст ӕмӕ ӕхсарджын тӕхӕг ахӕм зын уавӕрты сарӕхсти канд йӕхи хъахъхъӕнынмӕ нӕ, фӕлӕ ма сӕ атакӕ кӕнынмӕ дӕр. Нӕ цӕстыты раз знаджы судзгӕ хӕдтӕхӕг зӕххыл сӕмбӕлд. Мах бӕрзонддӕр ӕмӕ тагъддӕр кӕй тахты-стӕм, уымӕ гӕсгӕ, ӕвӕстиатӕй тохы бацыдыстӕм ӕмӕ фыццаг атакӕйы ӕрӕппӕрстам знаджы хӕдтӕхджытӕй иу, стӕй та иннӕ. Фашисттӕ куы федтой, куыд хъӕддых сӕм лӕууӕм, уый, уӕд фӕстӕмӕ ныццавтой.
Ӕхсарджын советон тӕхӕг нӕ фӕстӕ аэродромы куы ‘рбадт ӕмӕ зӕхмӕ куы ‘ргӕпп кодта, уӕд ма мын цы ба-зонын хъуыди мӕ хӕлар, ме ‘мзӕххон Бицаты Сергейы. Худгӕйӕ мын арфӕ ракодта ӕххуысы тыххӕй».
1945 азы дыккаг Белорусаг фронты Бицайы-фырты куынӕггӕнӕг эскадрили архайдта Польшӕ ӕмӕ Скӕсӕн Прусси сӕрибар кӕныныл, стӕй горӕттӕ Данциг ӕмӕ Гдынямӕ хӕстӕг хӕцӕн бынӕтты.
Хӕстӕн йӕ кӕрон ӕрбазынд... Разӕй уыдис Герман. Бицаты Сергей уӕдмӕ сси полчъы хуыздӕр куынӕггӕн-джыттӕй иу.
Хӕрзиуӕг раттыны тыххӕй сыфӕй: «...За 263 успешных боевых вылета, за лично сбитые в воздушных боях 16 самолетов противника и проявление при этом доблесть и мужество летчик Бицаев Сергей Владимирович достоин присвоения звания Героя Советского Союза.
ХУРТУАН
129
Командир Краснознаменного 845-го истребительного полка майор Дрекалов. 14 мая 1945 года».
5 июны лейтенант Бицайы-фыртӕн радтой хистӕр лейтенанты цин, 1945 азы 17 июны хорзӕхджынгонд ӕрцыд «1941—1945 азты Фыдыбӕстӕйы Стыр хӕсты Германыл уӕлахизы тыххӕй» майданӕй, 24 июны та ар-хайдта Уӕлахизы парады.
1945 азы 18 августы ССР Цӕдисы Сӕйраг Советы Президиумы Указмӕ гӕсгӕ Сергейӕн лӕвӕрд герцы д Ленины орден ӕмӕ Советон Цӕдисы Хъӕбатыры «Сызгъӕрин Стьалы».
Хӕсты фӕстӕ хъӕбатыр тӕхӕг дарддӕр службӕ код-та Гӕрзифтонг тыхты, уыд ӕфсӕддон училищӕйы ахуы-радон эскадрилийы командир, ӕфсадӕн цӕттӕ кодта хӕстон тӕхджыты-куынӕггӕнджыты кадртӕ. Йӕ хъомыл-гӕнинӕгты ‘хсӕн уыдис фидӕны космонавттӕ дӕр.
Ӕфсӕддон-уӕлдӕфон тыхты майор Бицайы-фырт службӕ кодта 1960 азмӕ, царди горӕт Каунасы. 38-азд-зыдӕй рацыд ӕфсадӕй, йе ‘нӕниздзинад нывыл кӕй нӕ уыд, уымӕ гӕсгӕ ӕмӕ ӕрыздӕхт йӕ райгуырӕн уӕзӕг-мӕ. Царди Дзӕуджыхъӕуы. 40 азы дӕр ыл нӕма цыд, афтӕмӕй 1962 азы 22 мартъийы ахицӕн йӕ цардӕй.
Советон Цӕдисы Хъӕбатыры «Сыгъзӕрин Стъалы» ӕмӕ Ленины орденӕй уӕлдай ма тӕхӕджы риуыл цӕхӕр калдтой Сырх Тырысайы дыууӕ ордены, Фыдыбӕстӕйы хӕсты 1-аг ӕмӕ 2-аг къӕпхӕны ордентӕ, Сырх Стъалыйы орден ӕмӕ майдантӕ.
Йӕ райгуырӕн Дигорайы йӕ номыл ис уынг, стӕй цыртдзӕвӕн Намысы Аллейы.
Ӕхсарджын тӕхӕг
Цоциты Вася райгуырди Цхинвалы районы Ортъеуы хъӕуы 1917 азы 2 ноябры. Аст къласы каст куы фӕци, уӕд йӕ фыд ӕнӕнхъӕлӕджы фӕрынчын ӕмӕ амард.
’9
130
Богаты Аврам
Вася ныууагъта йӕ ахуыр ӕмӕ бацыди кусынмӕ Тбилиси типографийы тексттӕ ӕмбырдгӕнӕгӕй. 1935 каст фӕци тӕхӕджы курсытӕ Тбилиси аэроклубы. Уыцы аз ӕй ар-выстой ахуыр кӕнынмӕ граждайнаг уӕлдӕфон флоты Батайскы тӕхджыты скъоламӕ. Сӕххӕст йӕ рагбӕллиц. Хорз теоретиком зонындзинӕдтӕ ӕмӕ тактикой цӕттӕд-зинад райста ацы скъолайы. 1938 азы каст фӕци тӕхджы-ты скъола ӕмӕ ӕрцыд йӕ райгуырӕн Хуссар Ирыстонмӕ. Кусын райдыдта Сталиниры (ныры Цхинвалы) аэроклубы тӕхӕг-инструкторӕй.
1941 азы йӕм мартъийы ӕрсидтысты Советон Ӕфсадмӕ. Службӕ кодта Одессӕйы ӕфсӕддон зылды. Фыдыбӕстӕйы Стыр хӕст куы райдыдта, уӕд фӕлтӕрд тӕхӕджы арвыстой Харьковы авиацион заводмӕ ног хуы-зы хӕдтӕхджытӕ фӕлварӕгӕй. Кӕй-иу бафӕлвӕрдта, уыцы хӕдтӕхджытӕ-иу ӕрвыст ӕрцыдысты комком-мӕ тохы быдырмӕ. Хӕстӕй иу мӕй куы рацыд, уӕд та йӕхӕдӕг балӕууыд Хуссар-Ныгуылӕн фронты, бом-бӕтӕ калдта знаджы фистӕг ӕфсадыл ӕмӕ танкты колоннӕтыл.
1941 азы октябри Цоцийы-фырт бардзырд райста, Харьковӕй ныгуылӕнырдӕмдӕр знагӕн ӕххуыс кӕ-нынмӕ цы ӕфсӕдтӕ ‘рбацӕуынц, уыдоныл бомбӕтӕ ӕркалыны тыххӕй. Ӕмӕ 289-ӕм авиацион полчъы эска-дрилитӕй иуы авиацион цӕджы «ИЛ» хӕдтӕхджытӕ, куынӕггӕнджытӕ сӕ хъахъхъӕдтой, афтӕмӕй стахты-сты уӕлдӕфмӕ ӕмӕ сӕ ных сарӕзтой хъахъхъӕнынадон хаххырдӕм. Уайтагъд февзӕрдысты гитлеронты фӕсчъ-ылдымы. Хӕдтӕхджыты бын зӕххыл сыгъдысты танктӕ, бронетранспортертӕ, машинӕтӕ.
Хӕс ӕххӕстгонд ӕрцыд, хӕцӕн ӕрмӕг сӕм нал баз-зад ӕмӕ командир бардзырд радта фӕстӕмӕ раздӕхы-ны тыххӕй. Василийы хӕдтӕхӕгыл ӕваст суади знаджы зениткӕйы судзгӕ нӕмыг, фӕцӕф тӕхӕг йӕхӕдӕг дӕр. Хӕдтӕхӕг фӕстӕмӕ разылд, фӕлӕ дарддӕр коммӕ
ХУРТУАН
131
нал каст. Уӕлдӕфы фӕзындысты фашистом куынӕг-гӕнджытӕ. Хъуыдис сӕ ныхмӕ фӕлӕууын. Ӕмӕ фӕ-лӕууыд. Уый нӕ, фӕлӕ ма дзы иу «Мессершмитт»-ы фӕздӕг дӕр скалдта, афтӕмӕй ӕрбаввахс аэродроммӕ. Фӕлӕ мӕнӕ йӕ машинӕ цӕхгӕр фӕзылд зӕххырдӕм. Фӕлтӕрд пилот тугкалгӕйӕ дӕр ӕнӕфыдбылызӕй ӕр-бадын кодта йӕ хӕдтӕхӕг.
Цыппурсы мӕйы дӕр ма госпиталь! хуыссыд Цоцийы-фырт. Госпиталӕй йӕ фронтмӕ нӕ арвыстой, фӕлӕ Астраханмӕ, ӕрыгон тӕхджытӕ цӕттӕ кӕнынмӕ.
...1942 аз. Сталинграды тугкалӕн хӕст. 807-ӕм ави-ацион полчъы эскадрилийы командир Цоцийы-фырт, йӕхиуыл нӕ ауӕрдгӕйӕ, дӕрӕн кӕны знаджы фистӕг ӕфсад ӕмӕ хӕстон техникӕ, артиллери ӕмӕ минометты позицитӕ, штабтӕ ӕмӕ коммуникацитӕ. 62-ӕм ӕфсады Хӕстон совет ма йын арфӕ дӕр ракодта.
Уыцы аз 2. ноябры полкъ райста знаджы ӕфсады штаб ныддӕрӕн кӕныны тыххӕй бардзырд. Штаб уыдис поселок Зетайы. Хистӕр лейтенант Цоцийы-фырты цӕргӕстӕ кадимӕ сӕххӕст кодтой сӕ хӕс.
13 ноябры та сгарджытӕ фехъусын кодтой, Калачӕй Сталинградмӕ ӕфсӕнвӕндагыл станцӕ Бассаргиномӕ, дам, бахӕццӕ паровоз ӕртӕ вагонимӕ, вагӕтты, дам, сты гитлерон ӕфсады уӕлдӕр афицертӕ. Цоцийы-фырт бардзырд райста вагӕттӕ ныддӕрӕн кӕныны тыххӕй. Мигъбон, уарыд къӕвда. Васили ӕнӕнхъӕлӕджы фӕ-зынд ӕфсӕнвӕндаджы станцӕйы сӕрмӕ ӕмӕ йе ‘мбал пилотимӕ дыууӕ хӕдтӕхӕгӕй бомбӕтӕ ӕрӕппӕрстой вагӕттыл.
Советон ӕфсӕдтӕ баурӕдтой знаджы размӕбырст, 19 ноябры та контрныббырстмӕ рахызтысты. Уыцы контр-ныббырсты стыр ахадындзинад уыдис штурмгӕнджыты архайдӕн. Уыдон иудадзыг дӕрӕн кодтой знаджы хъахъ-хъӕнынады позицитӕ, фистӕг ӕфсӕддонты ӕмӕ хӕстон техникӕ.
132
Богаты Аврам
1942 азы 12 декабры Василийӕн саккаг кодтой фыц-цаг хицауадон хӕрзиуӕг — Сырх Тырысайы орден.
1943 азы 17 июлы 807 авиацион полкъ ӕмархайд кодта 5-ӕм цӕвӕн ӕфсадимӕ Луганскӕй хуссар-ныгуы-лӕнырдӕм цӕугӕдон Миусмӕ хӕстӕг знаджы фидар хъахъхъӕнынады хахх батоныныл. Цоцийы-фырт уыцы бон фыдгулы ныхмӕ атахт ӕртӕ хатты. Йӕ эскадри-ли цӕугӕдоны иннӕ фарс ныддӕрӕн кодта ныхмӕ-лӕууӕджы доттӕ, дзоттӕ, ныццагъта дӕсгай гитлеронты ӕмӕ фадӕттӕ сарӕзта не ‘фсӕдты фаллаг фарсмӕ бахи-зынӕн. Хӕстон хӕс ӕнтыстджынӕй кӕй сӕххӕст кодта, уый тыххӕй Василийы эскадрили арфӕ райста 5-ӕм ӕф-сады Хӕстон советӕй.
Фистӕг ӕфсадӕн фӕндаг асыгъдӕг кӕныны тыххӕй 18 ӕмӕ 19 июлы дӕр Цоцийы-фырты эскадрилийы тӕхджытӕ дӕрӕн кодтой знаджы позицитӕ.
Иу заман 5-ӕм ӕфсады размӕцыд фӕкъуылымпы. Фашистты хъахъхъӕнынадон системӕйы уӕлдай стыр-дӕр ахадындзинад уыд 168,5 бӕрзӕндӕн. Уырдыгӕй цал-дӕр километрмӕ зындысты не ‘фсӕдты хӕцӕн бынӕттӕ. Бӕрзӕндмӕ бацӕуӕн ничердыгӕй уыдис, йӕ алыварс — минӕтӕ ӕвӕрд, сындзджын тел ӕмӕ ӕндӕр цӕлхдуртӕ. Хъахъхъӕдтой йӕ зӕххы бын ӕмбӕхст танктӕ. 8-ӕм уӕлдӕфон ӕфсады командӕкӕнынад уыцы бӕрзӕнд «ба-хуым» кӕнын бафӕдзӕхста Цоцийы-фыртӕн. 25 минуты бахъуыд Василийы эскадрилийы уыцы куыст бакӕны-нӕн. 8-ӕм уӕлдӕфон ӕфсады командӕгӕнӕг, авиацийы инӕлар-лейтенант Хрюкин, хӕстон хӕс куыд ӕххӕстгонд цыд, уый йӕхи цӕстӕй федта, ӕмӕ эскадрилийы коман-дирӕн сӕрмагонд арфӕ ракодта. 27 августы та йын Сырх Тырысайы орден саккаг кодта.
Уӕлдай карздӕр тохтӕ цыди Мариупольмӕ бацӕуӕн-ты. Знаг стыр нысаниуӕг лӕвӕрдта ацы пунктӕн, уы-мӕн ӕмӕ ууылты цыдис иунӕг фӕндаг Азовы денджызы цӕгат былгӕрӕтты. 1943 азы 10 сентябрь! Хуссайраг
ХУРТУАН
133
фронты ӕфсӕдтӕ, Азовы хӕстон флотилийы наутӕ ӕмӕ иугӕндтимӕ ссӕрибар кодтой горӕт Мариуполь. Уыцы уӕлахиз нӕ Райгуырӕн бӕстӕйы сӕйраг горӕт Мӕскуыйы сбӕрӕг кодтой салютӕй.
Мариупольмӕ бацӕуӕнты знаджы хъахъхъӕнынады фидӕрттӕ батоныны хъуыддаджы лӕгдзинад равдисыны ӕмӕ горӕт сӕрибар кӕнгӕйӕ зӕххылцӕуӕг ӕфсӕдтӕн ӕххуысы тыххӕй Василийы бавдыстой Советон Цӕдисы Хъӕбатыры ном ын раттынмӕ.
Цалынмӕ хъӕбатырыл йӕ хӕрзиуӕг ӕмбӕлд, уӕдмӕ ма сарӕзта ӕхсӕрдӕс хӕстон балцы. 1943 азы 1 ноябры Василийӕн лӕвӕрд ӕрцыд Советон Цӕдисы Хъӕбатыры ном.
Хӕст тылдис йӕ бандзарджыты ахстонырдӕм. Васили ноджы ныфсджындӕрӕй куынӕг кодта фаши-стты. Цыппӕрӕм Украинаг фронты архайдта Хъырым суӕгъд кӕныныл. 1-ӕм Прибалта кӕйаг фронты ӕфсӕд-тимӕ та — Балтийы денджызы былгӕрон бӕстӕтӕ. Ам майор Цоцийы-фырт уыди авиацион полчъы командӕгӕ-нӕг. 1944 азы 26 ноябры йын саккаг кодтой Александр Невскийы орден, 1945 азы 4 июны та — Фыдыбӕстӕйы хӕсты 1-аг къӕпхӕны орден.
Хӕсты фӕстӕ Васили службӕ кодта хӕстон-уӕл-дӕфон тыхты. Хъыгагӕн, 1947 азы 8 январы, немы-цаг-фашистон ӕфсӕдтӕ тугтарст кӕмӕй кодтой, уыцы Хъӕбатыр авиацион фыдбылызы фӕмард.
Цоциты Василийы ном радтой Цхинвалы уынгтӕй иуӕн, стаей, цы скъолайы ахуыр кодта, уымӕн. Ортъеумӕ хӕстӕг стырдӕр хъӕу Уаниаты та йын цыртдзӕвӕн сӕв-ӕрдтой. Хуссарирыстойнӕгтӕ йыл скодтой зарӕг дӕр.
Журнал «Мах Дуг»,
2018 аз, № 5.
134
Богаты Аврам
СӔРӔН ЛӔГ
1979 азы 14 ноябры Советом Цӕдисы Коммунистом партийы Центром Комитеты орган газет «Правда»-йы уацхаесджытае В. Артеменко ӕмӕ В. Кожемяко ныммы-хуыр кодтой стыр уац «Кому быть руководителем?» Уацы райдайаены ис ахӕм рӕнхъытӕ: «...Камбилеевкӕйы химзаводы директор Джергаты Гаврилы фырт Георгийы рав-зӕрстой райӕххӕсткомы сӕрдарӕй. Сӕвзӕрд фарст: чи ӕрлаеудзаен куыстуаты сӕргъы? Джергайы-фырт ын раза-мынд лӕвӕрдта бирӕ азты дӕргъы, ӕмӕ йӕ хъуыддӕгтӕ ӕдзухдӕр хорз цыдысты...»
Уымӕй иуӕндаес азы фаестӕдӕр газет «Социалистическая Осетия»-йы фыццаг фарсыл «Монолог на тему дня», зӕгъгӕ, ахаем рубрикӕйы бын-мае мыхуыргонд аерцыд Джергаты Георгийаен йаехи уац «Хъаездыгдзинад къаехты бын». Ныхас дзы цыдис, ре-спубликаейы ӕппӕт куыстуӕттӕ ӕмӕ организацитае ӕф-сӕйнаджы сӕстӕгтӕ ӕмае хауӕццӕгтӕ «Втормет»-мӕ дӕттыны пълан каей не ’ххаест кӕнынц, ацы ахсджиаг хъуыддагмӕ иуӕй-иу коллективты разамонджытӕ куы-дфаендыйы цаестӕй каей кӕсынц, ууыл. Уӕд куыстуат «Втормет»-ы директорӕй куыста Джергайы-фырт. Ӕмӕ, кӕй зӕгъын аей хъаеуы, сагъӕс кодта, кӕмдӕр куы-стуӕтты къуымты ӕмае фӕскъулты ӕфсӕйнаджы хицӕн хӕйттӕ аемае саестаегтае зӕфцы фыдӕй дзӕгъӕлы кӕй лӕзӕрынц, згӕ сӕ каей хӕры, ууыл. Уӕдӕй фӕстӕмӕ мӕ заердыл лаеууы, аефсӕйнаджы сӕстӕгтӕй райст прокаты иу тоннӕйыл хӕрдзтӕ ӕрзӕтӕй йӕ райсыны хаердзтаей 5-7 хатты къаддӕр кӕй вӕййынц, уый. Уацы автор ма бӕргае сидт куыстуӕтты, организациты аемӕ хӕдзарӕд-ты разамонджытӕм хаедзардзиндаер уӕвынмӕ, фаелае афаедзы фӕстӕ цардараезт бындуронаей куы фаеивта, уаед райдыдтой махмае даер ӕцаег аенӕхӕдзардзинады хабӕрт-тае. Ӕмӕ ныггаффутт нӕ пъланон хӕдзарад. Абон даер
ХУРТУАН
135
ма нӕм кӕддӕры фидар куыстуӕтты рудзгуытӕй гудзи кӕны нӕ «бесхозяйственность».
Разамонӕг кусджытӕй бирӕтау ӕндӕр фӕндагыл не 'рлӕууыд Джергаты Георги, нӕ фӕхӕлоф кодта ӕхсӕна-дон мулкыл. Уый нӕ, фӕлӕ ма ивгъуыд змӕст нӕуӕдзӕм азты куыстуат хъахъхъӕнгӕ дӕр бакодта. «Втормет»-ӕй сарӕзта акционерон ӕхсӕнад. Абон кӕд йӕ кусджыты нымӕц къаддӕр у, уӕддӕр афоныл исынц сӕ мызд. Куыстуаты генералон директор Джергаты Георгимӕ ацы фарста раззаг бынаты ис: адӕймаг кусы, уӕд хъуамӕ йӕ куыстӕй бинонтӕ дарынхъом уа, йӕ мызд иса афоныл.
Азтӕ цыдысты. Бахъомыл сты Георги ӕмӕ Зинӕйы (Дзеранон) ӕртӕ хъӕбулы Эдик, Сергей ӕмӕ Алинӕ. Фесты каст астӕуккаг скъола, райстой уӕлдӕр ахуы-ргонддзинад. Чи дзы экономисты дӕсныйадыл сахуыр кодта, чи юристы. Ссардтой сӕ амӕндтӕ дӕр. Эдик Дзантиаты мыггагӕн кӕстӕриуӕг кӕны, Сергей та — Хъуыдысауырты мыггагӕн. Алинӕ йӕ амонд ссардта Кӕсӕбитӕм. Ӕртӕ мыггагимӕ къабазадӕй дӕр разы сты Георги ӕмӕ Зинӕ. Разы сты сӕ кӕстӕртӕй дӕр. Эдикы лӕппу Сӕрмӕт нӕ сӕйраг университеты юридикон факультеты студент у. Йӕ чызг Элья та астӕуккаг скъола ацы аз фӕуд кӕны. Канд ахуырмӕ нӕ, фӕлӕ спортмӕ дӕр рӕвдз у. Уӕлдай диссагдӕр та — кафынмӕ. Ӕндӕраз Георгийы кӕсгон хӕлӕрттӕй иу йӕ чызгӕн Налцыччы ресторан «Эльбрус»-ы чындзӕхсӕв кодта. Фыццаг хатт уым федтон Эльяйы кафгӕ. Адӕм ыл сӕ цӕст ӕрӕвӕрд-той. Тыхджын къухӕмдзӕгъд ын сарӕзтой, кафт куы фӕци, уӕд.
Ӕртыгай хъӕбултӕ балӕвар кодта Дунескӕнӕг Георги ӕмӕ Зинӕйы иннӕ кӕстӕртӕ Сергей ӕмӕ Алинӕйӕн, уыимӕ Джергатӕн — дыууӕ бындары — Георги ӕмӕ Максимы.
Уӕлдӕр ахуыргонддзинад райсыны фӕстӕ ди-пломджын ӕвӕлтӕрд специалисттӕн куыст ссарын куы
136
Богаты Аврам
фӕзын, уӕд Георги йӕ кӕстӕрты радгай ӕрбакодта, дӕсгай азты разамынд цы куыстуатӕн дӕтты, уырдӕм. Бацамыдта сын кусын. Ныртӕккӕ дзы чи йӕ хӕдивӕг у, чи та — ӕххӕстгӕнӕг директор, йӕ чызг Алинӕ та куыстуаты экономист у. Кӕрӕдзи ӕмбаргӕйӕ, ӕмудӕй кусынц сӕ фыды разамындӕй. Ахуыр кӕнынц сӕ хистӕ-ры хъӕздыг фӕлтӕрддзинадыл. Ӕххӕст ын кӕнынц йӕ амынддзинӕдтӕ. Ӕмӕ царды ницы цух сты. Сӕ фатертӕ — мыдыкъусы хуызӕн.
Чи у уӕдӕ уыцы амондджын хистӕр? Кӕцӕй рацыд? Йӕ уидӕгтӕ кӕм сты?
Иӕхӕдӕг куыд зӕгъы, афтӕмӕй «Джергатӕ царды-сты Цӕгат Ирыстоны Уӕлладжыры комы. Зынцъары хъӕуы сӕрмӕ хӕхты ис цалдӕр хъӕуы. Уыдонӕй иу — Цъамад. Джергатӕ бӕстон — бындуронӕй цардысты уыцы ӕмӕ уырдӕм хӕстӕг хъӕу Урсдоны. Цардысты хӕларӕй Ӕмбалтимӕ, Черчестимӕ, Багатимӕ ӕмӕ ӕндӕр мыг-гӕгтимӕ. Цӕрджыты нымӕц куыд фылдӕр кодта, афтӕ сын зӕхх нал фаг кодта ӕмӕ Цъамадӕй Джергатӕ балы-гъдысты Мызурмӕ. Иудзӕвгар дзы куы ацардысты, уӕд мыггагӕй бирӕтӕ алыгъдысты Тибмӕ, ивгъуыд ӕнусы ссӕдзӕм азты та уырдыгӕй ӕмӕ иннӕ хохаг хъӕутӕй — быдырмӕ. Сӕ фылдӕр ӕрцардысты, Ӕрыдоны районы Фыййагдоны былгӕрӕтты цы ног хъӕутӕ фӕзынд, уыдоны. Уӕлладжыры комы хъӕуты цӕрӕг Джергатӕй цалдӕр бинонтӕ ӕрцардысты Дӕргъӕвсы. Абон дӕр хъӕ-уы цӕрджытӕ цыппӕрӕм уынг хонынц Джергаты уынг. Дӕргъӕвсаг Джергаты кой поэт Цырыхаты Михалы ӕмдзӕвгӕйы дӕр ис.
Тибаг Джергатӕй иутӕ ивгъуыд ӕнусты афтыды-сты Хуссармӕ ӕмӕ ӕрцардысты се 'рвадӕлтимӕ иу ран — Замтареты хъӕуы. Уым дӕр та куы сбирӕ сты ӕмӕ сын хуымзӕхх куы нал фаг кодта, уӕд алыгъдысты Тъонтъобетмӕ, Хслебмӕ, Цъорбисмӕ ӕмӕ Хуссар Иры ӕндӕр хъӕутӕм. Иудзырдӕй, ныппырх ис мыггаг Хуссар
ХУРТУАН
137
Ирыстоны хъӕутыл ӕмӕ абон дӕр цӕры пырхытӕй. Суанг ма XIX ӕнусы Къахетмӕ дӕр цалдӕр бинонтӕ алыгъд не 'рвадӕлтӕй. Ӕрцардысты Ахметъайы районы хъӕуты.
Нӕ хӕдзарвӕндаг Замтареты фӕстӕ ӕрбынӕттон Тъонтъобеты хъӕуӕй ӕртӕ километры ӕддӕдӕр. Цардис дзы дыууадӕс хӕдзары бӕрц. Иу — Саулохтӕй, иннӕтӕ — Джергатӕй. Нӕ фыдӕлтӕ уыцы зӕхх ӕлхӕнгӕ ба-кодтой кӕмӕйдӕр ӕмӕ уым куы ’рцардысты, уӕд адӕм хъӕу хуыдтой мыггаджы номӕй — Джергаты хъӕу, фӕлӕ йӕ мах уӕддӕр Тъонтъобет хонӕм.
Фыдыбӕстӕйы Стыр хӕст куы райдыдта, уӕд мӕ фыдыфыд Зака, йӕ хистӕр ӕфсымӕр Местъор, йӕ кӕ-стӕр ӕфсымӕр Тадиозӕн уыдис дыгай-ӕртыгай хӕцын-хъом лӕппутӕ. Ӕмӕ дзы иу — Местъоры лӕппу Стъепан уымӕй размӕ архайдта финаг хӕсты. Стыр хӕст куы райдыдта, уӕд лӕппутӕ иууылдӕр ацыдысты Райгуырӕн бӕстӕ бахъахъхъӕнынмӕ, уыдонимӕ уыдысты мӕ фыд Гаврил ӕмӕ мӕ фыдыфсымӕр Ладо дӕр. Ладомӕ ахуы-ргонддзинад уыдис, Дзауы куыста райфӕлхасӕхсӕнады сӕрдарӕй. Мӕ фыд та хъӕдгӕс уыдис, хъазуатон куыст кодта колхозы дӕр. 1942 азы хӕстмӕ цӕугӕйӕ ныууа-гъта фараст сывӕллоны. Цӕугӕ та акодта барвӕндонӕй. Хӕстмӕ йӕ уадзгӕ дӕр нӕ кодтой, фӕлӕ тыххӕй ацы-дис. Хъыгагӕн, фӕстӕмӕ нал сыздӕхт хӕстӕй.
Мах нӕ мады ӕвджид баззадыстӕм фараст сывӕлло-нӕй. Цардыстӕм тынг мӕгуыр, нӕ фаг кодта хӕринаг, уӕлӕдарӕс. Бирӕ цӕмӕйдӕрты хъуӕгтӕ бавзӕрстам, уӕлдай тынгдӕр та фыды аудындзинадӕй.
Хӕст куы адард ис, уӕд Хуссар Ирыстонӕй ралы-гъдыстӕм Цӕгат Ирыстонмӕ 1944 азы. Ӕрцардыстӕм Тарскӕйы фарастӕй дӕр (цыппар хойы ӕмӕ фондз ӕфсымӕры) нӕ мад Дусяимӕ, кӕй зӕгъын ӕй хъӕуы. Хистӕр хо Нинӕ, стӕй Фаризӕ, Катя, Левӕ, Цуцукк (Николай), ӕз, нӕ кӕстӕр хо Мисурӕт, Малак ӕмӕ
138
Богаты Аврам
Яро. Ам дӕр та нӕм бирӕ зындзинӕдтӕ ӕнхъӕлмӕ каст. Адаемӕй бираетӕ мардысты сыдӕй. Дзул нӕ фӕлӕ нарт-хоры кӕрдзын дӕр фаг нӕ уыдис бахӕрынмӕ. Нӕ мад ма нын цы акодтаид, уымӕн ницыуал зыдта. Уалынмӕ йын нӕ хӕстӕджытаей чидаер йӕ хъусты бацагъта, цӕ-мӕй йӕ бинонты кӕстӕрты сидзӕр сывӕллӕтты хӕдзар-мӕ радта. Ӕмӕ нӕ аецӕгдӕр цыппарӕй уырдӕм радта: мӕн, Мисурӕты, Малакы ӕмӕ Яройы. Ӕз уым фӕдӕн аст азы бӕрц. Мӕ кӕстӕр хо ӕмӕ дыууӕ кӕстӕр ӕфсы-мӕры та — фӕйнӕ 4-5 азы. Сывӕллӕтты хӕдзары скъо-ла дӕр уыдис. Ахуырмӕ зӕрдӕргъӕвд уыдтӕн. Ӕхсӕз къласы дзы каст фӕдӕн, стӕй дарддӕр ахуыр кодтон Тарскӕйы астӕуккаг скъолайы. Астӕуккаг ахуыргонд-дзинад уым райстон. Ахуыры азты-иу цалдӕргай мӕйты кусгӕ дӕр кодтон, цӕмӕй бинонтӕ ӕххормаг ма уыда-иккой, уый тыххӕй. Ме ’фсымэер Цуцукк дыууӕ азы ӕххуырсты уыдис Тырсыгомы. Мах та Малакимӕ алы-хуызон уӕнгдыхы куыстытӕ кодтам Стъараполы крайы, Ростовы облаесты. Сӕрды каникултӕй уӕлдай ма-иу мӕй, дыууае мӕйы бӕрц афӕстиат стӕм «шабашкӕ»-йы.
Мӕ сабибонтӕй иу цау уӕлдай тынгдӕр лӕууы мӕ зӕрдыл. Уый тыххӕй кӕддӕр газет «Ӕрыгон коммунист» дӕр фыста. Мӕхицӕй ӕппӕлыны тыххӕй йӕ нӕ зӕ-гъын, фӕлае гыццылӕй тынг ӕнӕзивӕг уыдтӕн, рӕвдз. Хӕсты фӕстаг аз Тарскӕйы колхозы стуртӕй уӕлдай фыстае дӕр уыдис. Фермӕйы сӕргълӕууӕг та Абайты Гадзыбе уыд. Мӕ мад хъугдуцӕгӕй куыста ӕмӕ-иу мӕ йемӕ акодта. Иу бон мын фысты чысыл дзуг мӕ разӕй скодтой, фӕхиз, дам, сӕ. Уыцы бон Остъаты Серги ӕмӕ йӕ мад Сона та фермӕйы родтӕ хызтой. Ӕввахс уыды-стӕм кӕрӕдзимӕ. Сихорафон уыдаид, афтӕ Сонайы фӕ-дисы хъӕр мӕ хъустыл ауад. Балыгъдтӕн ӕм. Кӕсын ӕмае бирӕгъ родтӕй иуы йае быны ӕркодта. Родгӕс сыл-гоймагӕн йӕ сӕрбӕттӕн къӕхты бынмӕ куыд ӕрхауд,
ХУРТУАН
139
нӕ зонын. Ӕз ӕй фелвӕстон ӕмӕ йӕ бирӕгъы сӕрыл атыхтон. Тугдзых сырд лидзынмӕ фӕци...
Иудзырдӕй, фараст сывӕллонӕй иууылдӕр схъомыл стӕм, абон цыдӕр ницӕйӕгтӕ фаутӕ кӕуыл ӕвӕрынц, уыцы советон цардарӕзты фӕрцы. Хистӕр кълӕсты ахуыр кӕнгӕйӕ уыдтӕн бригадир скъоладзауты куыста-дон бригадӕн. Уӕд, уӕлдайдӕр 50-ӕм азты дыккаг ӕм-бисы, ахуырдзауты бригӕдты куыстмӕ стыр ӕргом здӕхт цыд. Ирыстоны скъолаты куыстадон бригӕдтӕй уӕлдай хуыздӕр бӕрӕггӕнӕнтӕ ӕвдыстой ӕмӕ раззаг бынӕт-ты уыдысты Хуымӕллӕджы ӕмӕ Хъӕдгӕроны скъолаты ахуырдзауты куыстадон бригӕдтӕ. Мах дӕр ӕвзӕр нӕ куыстам. Мӕ хорз куысты тыххӕй мын ФӔЛКЦ-йы Центром Комитет Кады грамотӕ дӕр сӕрвыста. Уыцы аз Шелепин — фӕскомцӕдисы ЦК-йы фыццаг секретарь Ирыстонӕн дыууӕ кады грамотӕйы саккаг кодта, ӕмӕ сӕ иу мӕнмӕ ӕрхауд, иннӕ та Хуымӕллӕджы астӕук-каг скъолайы ахуырдзауты куыстадон бригады бригадир Быгъуылты Олямӕ. Уый тыххӕй ӕз фӕстӕдӕр базыд-тон, Новочеркасскы политехникон институты ӕнӕнхъ-ӕлӕджы куы фембӕлдыстӕм, уӕд. Оля дӕр уырдӕм балӕвӕрдта йӕ гӕххӕттытӕ скъолайы фӕстӕ.
Фӕлӕ уал институты размӕ Райгуырӕн бӕстӕйы раз мӕ граждайнаг хӕс дӕр бафыстон — ӕртӕ азы баслужбӕ кодтон Советон ӕфсады рӕнхъыты. 14 грамотӕйы сла-стон мӕ хорз службӕйы ӕмӕ спортивон сгуыхтдзинӕдты тыххӕй. Ӕфсады службӕ кодтон арӕзтадон батальоны. Нӕ куыстӕн нын ӕхца дӕр фыстой, ӕмӕ ӕфсадӕй сыз-дӕхтӕн лӕвӕрттимӕ мадӕн, хотӕн, ӕфсымӕртӕн...»
Ӕфсады фӕстӕ Георгийы ногӕй кусынмӕ рай-стой фӕскомцӕдисы Горӕтгӕрон райкомы инструк-торӕй. Афӕдзы фӕстӕ та Ростовы облӕсты горӕт Новочеркасскы политехникон институты райдыдта ахуыр кӕнын. Фондз азы фӕстӕ йӕ ӕнтыстджынӕй каст фӕци. Кусын райдыдта Дзӕуджыхъӕуы пластмассӕйӕ
140
Богаты Аврам
спортивен дзаумӕтты завод «Динамо»-йы цехы масте-рӕй. Уыд цехы инженер-технолог ӕмӕ тайӕн цехы хицау дӕр. Фондз азы фӕстӕ партийы Горӕтгӕрон райком ӕр-цагуырдта йӕ кадры. Райкомы бюройы йӕ сфидар код-той инструкторӕй. Дыууӕ азы фӕстӕ Камбилеевкӕйы химзаводы директор куы бахъуыд, уӕд районы хицауад бирӕ нӕ фӕрахъуыды-бахъуыды кодта: партийы райкомы инструктор Джергайы-фыртмӕ химион кусӕнгӕрзты инженер-механикы дӕсныйад уыдис. Снысан ӕй кодтой химзаводы директорӕй. Цыбыр рӕстӕгмӕ завод рацыд республикӕйы раззагдӕр куыстуӕтты ӕмрӕнхъ. Афӕдзы квартӕлты ӕмӕ ӕрвылазон куысты бӕрӕггӕнӕнтӕм гӕсгӕ бирӕ хӕттыты хаст ӕрцыд республикӕйы Кады фӕйнӕгмӕ. Ахӕм ӕнтыст куыстуаты коллективы къухы бафтыд, йӕ разамонӕг йӕхицӕй дӕр ӕмӕ йӕ дӕлбар кусджытӕй дӕр домаг кӕй уыд, уый фӕрцы. Бӕрнон ку-сӕджы уыцы хорз миниуӕг ӕнӕбафиппайгӕ нӕ фесты партийы райком ӕмӕ обком дӕр, ӕмӕ йыл баууӕнды-дысты ноджы бӕрнондӕр бынат — райӕххӕсткомы сӕр-дар. Ӕдӕппӕт цыппар азы бӕрц бакуыста ацы бӕрнон бынаты Георги. Ӕмӕ йын цас хорз хъуыддӕгтӕ сараз-ын бантыст! Йе ’ргом уӕлдай тынгдӕр здӕхта хъӕуу-он хӕдзарады ӕмӕ районы центримӕ кӕройнаг хъӕуты транспортон бастдзинады фарстатӕм. Къорд азы размӕ дӕр ма тарскӕйӕгтӕ, Октябрыхъӕуӕй сӕм комыл цы асфальт фӕндаг цӕуы, уый Гогийы (афтӕ йӕ хонынц хъӕуы) фӕндаг хуыдтой. Асфальтӕй бамбӕрзын кодта, Сунжӕ ӕмӕ Комгӕроны ’хсӕн цы фӕндаг ис, уый дӕр. Нуазыны донӕй бафсӕстысты уыцы азты районы цалдӕр хъӕуы цӕрджытӕ.
1981 азы фӕззӕджы Дзӕуджыхъӕуы цы змӕстытӕ уыдис, уыдоны фӕстӕ Горӕтгӕрон районы разамонджы-ты уӕлдӕр партион разамынд банымадта ӕнаххосӕй ах-хосджынтыл. Партийы райкомы фыццаг секретарь! ӕмӕ райӕххӕсткомы сӕрдары дӕр аивтой ӕндӕр куыстытӕм.
ХУРТУАН
141
Джергаты Георгины бӕрны бакодтой Цӕгат Ирыстоны республикой куыстуат «Вторчермет», снысан ӕй кодтой директорӕй. Уый уыдис 1982 азы августы. Уӕдӕй фӕ-стӕмӕ, ныр 35 азы, разамынд дӕтты ацы куыстуаты кол-лективӕн. Цӕсгомджынӕй ӕххӕст кӕны, йӕ размӕ цы хӕстӕ ӕвӕрд ис, уыдон.
1980 азы адӕмон депутатты Горӕтгӕрон районы Советы ӕххӕсткомы сӕрдар, партийы Горӕтгӕрон райкомы бюройы уӕнг Джергаты Георги ӕвзӕрст ӕрцыд Цӕгат Ирыстоны АССР-йы Сӕйраг Советы депутатӕй. Республикӕйы уӕлдӕр закъонӕвӕрынадон оргӕны депу-татӕй ӕвзӕрст ӕрцыд уый фӕстӕ азты дӕр. Джергайы-фырт активонӕй архайдта республикӕйы ӕхсӕнадон царды, хуымӕтӕджы йӕ нӕ равзӕрстой Ӕппӕтирон адӕмон совет «Стыр Ныхас»-ы уӕнгӕй.
Нӕуӕдзӕм уырыд азты акционерон ӕхсӕнад «Втормет»-ӕй бирӕ организацитӕ банкъардтой рӕвдыд. Ӕрмӕст 1994-1995 азты Дзӕуджыхъӕуы рынчындӕттӕн, скъолатӕн, сывӕллӕтты рӕвдауӕндӕттӕн ӕмӕ Цӕцӕны хӕсты чи фӕцӕф, уыдонӕн куыстуат материален ӕххуыс бакодта 30 милуан сомӕй фылдӕр.
Хорз ма йӕ хъуыды кӕнын, нӕуӕдзӕм ӕмтъеры азты адӕм бӕстӕйы ӕнӕсӕрфат разамонджыты аххосӕй куыд фӕтыхстысты, уый. Цы капеччы ӕвӕрӕнтӕ сӕм уыд, уыдонӕн сӕ ахадындзинад зӕххы ӕмвӕзадмӕ ӕрхауд. Бирӕтӕ сӕ къухтӕм мӕгуыры лӕдзӕг райстой. Уыцы азты «Вторчермет»-ы директор йе 'мхъӕуккӕгтӕй бирӕ-ты ӕнцой балӕууыд. Хъӕуы цӕрджытӕй ахӕмтӕ уыд ӕмӕ йӕм йӕ зиан цӕмӕй бавӕрдтаид, уый фаг фӕрӕзтӕ дӕр нал уыд. Джергайы-фырт-иу ахӕм хабар куы фехъ-уыста, уӕд-иу зианджын бинонты фарсмӕ балӕууыд, сӕ къух-иу сын фӕрогдӕр кодта. Уыцы хорздзинад абон дӕр сӕ зӕрдыл лӕууы тарскӕйӕгтӕн.
Георгийӕн бирӕ хӕлӕрттӕ ӕмӕ ӕрдхӕрдтӕ ис канд Ирыстоны нӕ, фӕлӕ Мӕскуыйы ӕмӕ Налцыччы дӕр.
142
Богаты Аврам
Уымӕн мӕхӕдӕг ӕвдисӕн уыдтӕн ӕндӕраз Налцыччы. Йӕ кӕсгон ӕрдхорд-ӕфсымӕртӕ Алихан Жадов, Валерӕ Хаминов, Александр Хакиев ӕмӕ иннӕтӕ йӕ куы фед-той, уӕд сӕ цинӕн кӕрон нал уыд, раст цыма сӕ ма-дызӕнӕг стыр хӕстӕй ссыд, афтӕ ӕхсызгон сын уыд Георгийы фенд. Фӕстӕдӕр куыд базыдтон, афтӕмӕй сӕ хӕлардзинады тӕгтӕ рагӕй фидар сты. Дыууӕ респу-бликӕйы ’хсӕн хӕларсыхагон ахастдзинӕдты рӕзтмӕ зынгӕ бавӕрӕн кӕй хӕссы, уый тыххӕй къорд азы раз-мӕ Джергаты Георгийӕн Кӕсӕг-Балхъары Республикӕйы Сӕргълӕууӕджы Администраци Уӕрӕсеимӕ баиуы 450 азы фӕдыл юбилейон майдан дӕр саккаг кодта.
Хӕларӕй цӕры йӕ сыхӕгтимӕ дӕр Джергаты Георги, дыргъцӕхӕрадӕтты ӕмбалад «Наукӕ»-йы цы дыууӕуӕладзыгон хӕдзар сарӕзта йӕ бинонтӕн, уым. Бӕрӕгбӕтты ӕртыгай кӕрдзынтӕй куы фӕкувы, уӕд Цомайты Хъазыбег, Гӕззаты Гарик, Джиоты Джабо ӕмӕ иннӕ сыхӕгты ма ӕрбамбырд кӕна, уымӕн уӕвӕн нӕй. Йӕ цӕхх, йӕ къӕбӕр адӕмимӕ дих кӕнынмӕ йӕхицӕй арӕхстджындӕр бирӕ нӕй. Сыхӕгты зӕрдӕмӕ уӕлдай тынгдӕр йӕ цардӕмбал Зинӕйы конд уӕливыхтӕ ӕмӕ йӕ чындзыты фынгӕвӕрд цӕуынц. Сӕ къухӕй лӕвӕрд хойраг ӕмӕ нозт дӕр тайӕн сты. Сыхӕгты ӕртыгай уӕ-ливыхтӕй кувӕг та Георги йӕхӕдӕг вӕййы.
Азтӕ — дугъон бӕхтӕ, згъорынц ӕмӕ згъорынц. Йӕ цыппарыссӕдз азы йӕхирдыгӕй фесты Джергаты Георгийӕн. Хуыцауы фӕрцы йӕ сӕдӕ азы сӕрӕй дӕр абоны хуызӕн цардхъомӕй ракӕсӕд. Нӕлгоймаджы размӕ царды цы ӕртӕ ахсджиаг хӕсы лӕууы, уыдон уӕлдайджынтӕй сӕххӕст кодта: сарӕзта хӕдзар, ис ын бындартӕ, ныссагъта бирӕ дыргъбӕлӕстӕ. Ӕнустӕм ди-динӕг калӕд уыцы бӕлӕстӕ Георги ӕмӕ Зинӕйы кӕ-стӕрты цинӕй.
Хъӕуы астӕуты згьорӕг цӕугӕдоны был цардысты Джергатӕ Тарскӕйы. Ныр дзы ӕндӕр чидӕртӕ цӕры.
ХУРТУАН
143
Джергаты гуыпп-хӕдзары бинонтӕй ма абон не ’хсӕн ис ӕртӕ — Георги, Мисурӕт ӕмӕ Малак. Цхуырбианы фа-раст кӕстӕрӕй алчидӕр йӕ цард сарӕзта нывыл, алкӕ-мӕндӕр сӕ ис кӕстӕртӕ, лӕууынц раст фӕндагыл.
Бинонтӕй иу вӕййы рагъыстӕджы хуызӕн, кӕрӕд-зийыл бӕттӕг, ӕнгомгӕнӕг. Джергаты бинонтӕн ӕмӕ сӕ кӕстӕртӕн ахӕм рагъыстӕг у сӕ хистӕр Георги. Ӕнусы бонмӕ сын фидар уӕд!
Ацы очерк рацыд газет «Рӕстдзинад»-ы 2017 азы 14 февралы, хуындис «Царды зилдухӕнтӕ йӕ нӕ фӕтасын кодтой».
144
Богаты Аврам
УЫД ФЫДЫБӔСТӔЙЫ ПАТРИОТ
Фынддӕс азӕй фылдӕр газет «Рӕстдзинад»-ӕн Хуссар Ирыстоны уыдис йӕхи сӕрмагонд уацхӕссӕг. Ахӕм амонд ӕрхауд газет «Хурзӕрин»-ы саейраг редакторы хӕдивӕг Хуриты Гивимӕ. Уый уыдис ивгъуыд аену-сы фӕстаг ӕмтъеры азты йӕ цӕгатаг ӕфсымӕртӕ ӕмӕ хотӕн хуссайраг ирӕтты тыхст царды хабӕрттӕ хъусын-гаенӕг, Ирыстоны дыууӕ хайы иудзинадыл архайджытаей иу.
2008 азы ӕстӕм август хорз лӕууы алы аембар-гӕ адӕймаджы зӕрдыл дӕр. Фӕсахсӕвӕр, телевизор-мӕ каесгӕйӕ, мӕ зӕрдыл ӕрбалӕууыд, киноты цы карз хӕстытӕ федтон, уыдонӕй иу ныв: хъомысджын хӕ-цӕнгӕрзты ӕмӕхст, цӕхӕркалгӕ наемгуытӕ тахтысты кӕрӕдзи фӕдыл. Уый Гуырдзыстон расидт хӕст Хуссар Ираен, мӕлӕтхӕссӕг нӕмгуытӕ Цхинвалмӕ тахтысты.
Уыцы фондзбонон хӕстӕй дыууӕ къуырийы фае-стае Уӕрӕсейы уӕды Президент Дмитрий Медведев йае Указӕй Республикӕ Хуссар Ирыстоны паддзахад куы банымадта, уӕд йӕ хӕдуӕлвӕд «Раестдзинад»-ы редак-цимӕ ӕрхӕццӕ йӕ хуссайраг уацхаессӕг. Уӕды хуызӕн хъӕлдзаегаей никуы федтон Гивийы. Йае цӕстытае ци-наерттывд кодтой.
— Сымах та цы стут нӕ разы!? Мах паддзахад стаем, паддзахад! — худгаейӕ дзырдта Хурийы-фырт. Стаей чы-сыл фӕстӕдӕр сагъӕс кӕнгаейӕ афтае заегъы: «Цӕй паддзахад, адӕм дзы нӕй, адаем, фӕлыгъдысты алырдӕм. Афтӕмӕй куыд уыдзаен нӕ хабар — нае зонын». Ӕз ын ныфсытае авӕрдтон, зӕгъын, бӕстӕ куы ‘рсабыр уа, уӕд уаваер куыд нывылдӕр каена, афтае адӕм дӕр здӕхдзы-сты фӕстӕмӕ.
— Бӕргӕ, бӕргӕ, — арф ныуулаефыд Гиви ӕмӕ йӕ дипломатӕй систа, газеты ныммыхуыр каенынмае цы ӕрмӕджытӕ ӕрхаста, уыдон ӕмае та ацы хатт даер
ХУРТУАН
145
ӕфсӕрмыгӕнгӕйӕ загъта: «Кӕд дзы исты сбӕзза газетами, уӕд хорз»...
Цыдӕрхуызон адӕм стӕм мах, ирӕттӕ. Нӕ хӕ-дӕфсарм ӕмбӕлттӕн-ӕмкусджытӕн, нӕ хӕрзтӕн афо-ныл аргъ кӕнынмӕ фаг нӕ арӕхсӕм. Куыд ӕмбӕлы, ахӕм аргъ не скодтам нӕ хӕларзӕрдӕ ӕмкусӕг Хуриты Гивийӕн дӕр. Фӕстаг хатт ма «Рӕстдзинад»-ы юбилей куы бӕрӕг кодтам, уый уыдис фынддӕс азы размӕ, уӕд ын мӕхи хъӕппӕрисӕй республикӕйы Кады гра-мотӕ раттын кодтон (сӕйраг редакторы хӕдивӕгӕй куы-стон уӕд). Абон дӕр ма фӕсмон кӕнын, РЦИ-Аланийы культурӕйы сгуыхт кусӕджы ном ын раттынмӕ йӕ кӕй нӕ бавдыстам, ууыл. Уӕвгӕ, уый ӕнхъӕл чи уыд ӕмӕ «Рӕстдзинад»-ы 85 азы юбилейы кой нӕхи йеддӕмӕ ничи скӕндзӕн, стӕй нӕ хорз ӕмбал Гивийыл ахӕм ӕнӕнхъӕ-лӕджы хабар сӕмбӕлдзӕн.
Хъыг у, хъыг, йӕ хурхӕтӕны фӕстӕ чысыл йеддӕмӕ кӕй нӕ ацард, уый. Йӕ сау хабар нӕм фӕлладуадзӕн бон ӕрбайхъуыст, хуыцаубоны, 2010 азы 19 сентябрь!. Къуырисӕры цалдӕрӕй ацыдыстӕм Цхинвалмӕ. Не ‘мбал Черчесты Хъасболат та редакцийы мургай ӕм-бырд кодта Гивийы тыххӕй ӕрмӕг ӕмӕ мах ӕрцыд-мӕ дыццӕджы газеты цыппӕрӕм фарсыл рацыд. «Йӕ тӕккӕ лӕджы кары бацӕугӕйӕ, — фыста Хъасболат газет «Рӕстдзинад»-ы кусджыты номӕй, — амард, Хуссар Ирыстоны зӕххыл цӕуынӕй чи нӕ бафсӕст, йӕ рыст зӕрдӕ ӕдзухдӕр адӕмы хорздзинадмӕ кӕмӕн бӕллыд, уыцы сыгъдӕгзӕрдӕ адӕймаг, нӕ дыууӕ Иры иузӕрди-он патриоттӕй иу, Уӕрӕсейы Федерацийы Журналистты цӕдисы уӕнг, курдиатджын журналист Хуриты Гиви. Уыцы ӕнӕнхъӕлӕджы уӕззау хабар фехъусгӕйӕ, мах, газет «Рӕстдзинад»-ы кусджытӕ, иууылдӕр зӕрдӕдзӕф-тау фестӕм».
«Хуриты Гиви уыдис, дыууӕ Ирыстоны дӕр ныхӕ-стӕй нӕ, фӕлӕ хъуыддагӕй, зӕрдӕйӕ чи уарзта, уыцы *10
146
Багаты Аврам
зынгзаердае патриоттаей иу...» Топпы фатау раст ныхӕстӕ. Фӕлӕ йын сӕ йӕ удӕгасаей куыд никуы загътам, уый диссаг у. Ӕниу цӕуыл дис кӕнын, нӕ фарсмӕ ахӕм зынг-зӕрдӕ патриот каей куыста, уый мӕхӕдӕг дӕр ӕрӕджи-ау базыдтон, йӕ мӕлӕтӕй иу аз раздӕр мӕм цы зӕронд газеттӕ радта, уыдонаей. Стыр хорз Адӕймаг, — ахӕм хатдзӕг скодтон, Гивийы тыххӕй сӕ цы ӕрмӕджытӕ ис, уыдон куы бакастӕн, уӕд. Уӕлдай диссагдӕр та мӕм фаекаст, аевдайӕм азты фыццаг ӕмбисы, Советон ӕфсады рӕнхъыты службӕ кӕнгӕйӕ йын майдан «Фӕллойадон сгуыхтдзинӕдты тыххӕй» лӕвӕрд кӕй ӕрцыд, уый. Никуы мын скодта йае кой ацы хӕдӕфсарм Адӕймаг. Уый тыххӕй фыста Мӕскуыйы ӕфсаеддон зылды арв хъахъхъӕнӕг ӕфсады ӕрвылбонон газет «На боевом посту» 1974 азы 7 июны. Уыцы аз 15 октябры газет ным-мыхуыр кодта ротаейы командиры хӕдивӕг политикон куысты, хистӕр лейтенант С. Сердюковы егъау уац «Звание лидеров обязывает». Уацы аембис фыст уы-дис Хуриты Гивийы арӕзтадон бригады ӕнтыстдзинӕд-ты тыххаей. Кӕронмӕ ӕввахс та дзы ис ахӕм ныхаестае: «Коллективы алы ног ӕнтыст, алы ног фӕллойадон уӕ-лахиз даер у абон знонӕй, райсом та абонаей хуыздӕр кусынмӕ тырнындзинад цырендӕр кӕныны разамонӕг тых. Уый бынтондӕр хызт у хиуыл ферваессыны хабаерт-тӕй, фӕстӕзад аразджытӕм ӕнӕрвӕссон ахастдзинадӕй. Сержант Хурийы-фырт кӕддӕриддӕр цӕттӕ у кӕмӕн-фӕндыдаер ӕнӕзивӕгӕй баххуыс кӕнынмӕ, ӕрмӕст ӕм баулӕф ӕххуысмӕ, бахат ӕм уынаффӕмӕ»...
Ӕфсады службӕ кӕнгӕйӕ дӕр Гиви ӕмхиц уыдис сфӕлдыстадон куыстмӕ. Йӕ уацхъуыдтӕ йын мыхуыр кодта уӕлдаер амынд газет «На боевом посту». Ууыл дзураег у газеты фӕскомцӕдисон царды хайады хицау, хистӕр лейтенант К. Ларионовы писмо. Уый райдайы ахаем ныхӕстӕй: «Зынаргъ Хуриты Г.Г. махаен аехсызгон у, аефсаеддон зылды газеты дын цы ‘рмаеджытӕ рацыд,
ХУРТУАН
147
уыдонӕн редакцион коллеги ӕмӕ газеткӕсджытӕ стыр аргъ кӕй скодтой, уый тыххӕй дын фехъусын кӕнын»...
Ӕфсӕддон арӕзтадон бригады фӕллойгӕнӕг лӕп-путы уарзон ӕмгар, бонзонгӕ ӕмӕ хӕрзӕгъдау Хурийы-фырт сӕххӕст кодта йӕ кадджын хӕс Райгуырӕн бӕстӕйы раз ӕмӕ 1974 азы фӕззӕджы сыздӕхт ӕфсады рӕнхъытӕй сӕхимӕ. Фӕлӕ йе ‘фсӕддон ӕмбӕлттимӕ бастдзинад нӕ фескъуыд уӕддӕр. Цалдӕр азы дӕр-гъы сӕм фыста писмотӕ, фыста йӕ кӕддӕры командир Н.И. Найденковмӕ дӕр. Мӕнӕ хӕрзцыбыр скъуыддзӕг-тӕ йӕ хӕлар Витяйы фыстӕгӕй: «... У нас здесь снег идет почти каждый день. Холодно, но ничего, терпим, ведь мы — «хуриевцы!..» «Да, деньги я получил — 15 рублей, большое спасибо. Мы вчетвером: я, Сабир, Сагитов, Саппаров и еще Михеев был. Взяли и хорошо вспомнили тебя. Да, я не боюсь этих слов. Первый тост за командира, за хорошего человека».
Ивгъуыд ӕнусы знӕт ӕмӕ ӕмтъеры нӕуӕдзӕм азты Хуссар Иры цӕрджытӕй бирӕтыл гуырдзиаг экстремист -ты аххосӕй ӕрцыд ӕнамонд хабӕрттӕ. Ӕвыдӕй нӕ баз-задысты Хуриты Гиви ӕмӕ йӕ бинонтӕ дӕр. Гиви ма нӕмыгдзӕф дӕр фӕци. Фӕлӕ йе знӕгты фӕндиаг нӕ фӕци, аирвӕзт фыдбылызӕй. Йӕ цӕф бадзӕбӕх ӕмӕ та йӕ пъеро сцыргъ кодта гуырдзиаг фыдгӕнӕг къорд-ты фыдархайды ныхмӕ фыссыны тыххӕй. Бавнӕлдта йӕ хъазуатон ӕцӕг абухгӕ журналисток куыстмӕ. Парламенты депутатӕй дӕр ӕй адӕм уый фӕстӕ рав-зӕрстой, 1997 азы. Уӕд бацыд йӕ тӕккӕ лӕджы кары дӕр. Республикӕйы разамынд ӕй снысан кодта Хуссар Ирыстоны телерадиокомпанийы сӕйраг редакторӕй, фӕ-стӕдӕр та — йӕ сӕрдарӕй. Уыцы аз ын йе сфӕлдыстадон ӕнтыстдзинӕдты тыххӕй Хицауад саккаг кодта РХИ-йы сгуыхт журналисты кадджын ном. Телеуынынады кусгӕйӕ, Хурийы-фырт архайдта ууыл, цӕмӕй телерепор-тажтӕ, телеравдыстытӕ ӕмӕ иннӕ ӕрмӕджытӕ адӕмӕн
148
Богаты Аврам
хъусын кӕной рӕстдзинад, ахъаз уой гуырдзиаг-ирон бы-цӕу банывыл кӕнынӕн, регионы нывылдзинадӕн. Канд ирон ӕмӕ уырыссаг ӕвзӕгтӕ нӕ, фӕлӕ ма гуырдзиаг ӕвзаг дӕр хорз кӕй зыдта, уый йын фадат лӕвӕрдта гуырдзиаг-ирон быцӕу банывыл кӕныны фӕдыл Цӕгат Кавказы ӕмӕ Фӕскавказы журналистты фембӕлдтыты, симпозиумты ӕмӕ ӕндӕр мадзӕлтты архайынӕн. Ахӕм фембӕлдтытӕ уыдис Дзӕуджыхъӕуы, Тбилисы, Батумы, Сухумы, Бакуйы, Еереваны. Уыцы горӕтты уӕвгӕйӕ, Гиви мидисджын интервьютӕ райста Цӕгат Ирыстоны, Гуырдзыстоны, Аджары ӕмӕ Хуссар Ирыстоны разамон-джытӕй, зындгонд фӕсарӕйнаг политиктӕй.
Бирӕтау журналистикӕмӕ йӕ фӕндаг райдыдта районы газетӕй. Цъинагары астӕуккаг скъола каст фӕуыны фӕстӕ акуыста, йӕ фыццаг уацхъуыд кӕм рацыд, уыцы «Ленинон»-ы. Ӕфсады баслужбӕ кӕныны фӕстӕ ахуыр кӕнынмӕ бацыд Хӕххон хъӕууонхӕдзарадон институт-мӕ. Ахуыр кодта фӕсаууонмӕ. Районы газеты кусгӕйӕ, ӕрмӕджытӕ ӕрвыста газет «Советон Ирыстон»-мӕ дӕр. Ӕмӕ уӕлдӕр ахуыргонддзинад куы райста, уӕд ӕй уы-рдӕм райстой кусынмӕ. Фӕстӕдӕр ӕй партийы Хуссар Ирыстоны обком арвыста Бакуйы уӕлдӕр партион скъ-оламӕ. Ахуыры фӕстӕ кусын райдыдта обкомы ин-структорӕй, дыууӕ азы фӕстӕ та — газет «Советон Ирыстон»-ы («Хурзӕрин»-ы) редакторы хӕдивӕгӕй. 17 азы та «Рӕстдзинад»-ӕн балӕггад кодта, йӕ уацхӕс-сӕгӕй куыста уыцы-иу рӕстӕджы.
Иу хатт ма йӕ зӕгъын: мах нӕ хуыздӕрты нӕ уынӕм, аргъ сын нӕ кӕнӕм, ӕмбӕлгӕ аргъ. Разынынц нӕм, исты сыл куы ‘рцӕуы, уӕд. Афтӕ уыд Хуриты Гивийы хабар дӕр. Дыууиссӕдз азы бӕрц йӕ риуыл дзедзырой кодта иунӕг майдан. Ӕрмӕстдӕр йӕ адзалы фӕстӕ бакъӕйттӕ сты йӕ хӕрзиуджытӕ, радтой йын Кады орден.
«Рӕстдзинад»-ы редакцимӕ-иу куы ‘рбацыд хурӕн-гӕс Хуриты Гиви, уӕд-иу ыл мадызӕнӕджы цин бакодтам
ХУРТУАН 149
не ‘ппӕт дӕр. Афтӕ-иу нӕм каст, цыма дард фӕсарӕнтӕй ‘рцыд, ӕмӕ-иу ӕй фӕрстыты бын фӕкодтам...
Рӕстӕджы цыдыл цӕст нӕ хӕцы. Аст азы кӕуылты атахтысты, уый диссаг у, ӕвӕдза. Уал азы нал ӕрбакъ-ахдзӕф кодта нӕ уарзон ӕмбал «Рӕстдзинад»-ы редак-цимӕ. Фӕлӕ махӕн, кӕимӕ куыста, уыдонӕн, Гиви нӕ амард, цӕры нӕ зӕрдӕты.
Газет «Рӕстдзинад», 2018 азы 12 октябрь.
150
Богаты Аврам
ХОРЗ ӔМБАЛӔН АРГЪ НӔЙ
Малиты Хасан «Рӕстдзинад»-мӕ кусынмӕ ӕрбацыд 1979 азы. Уыд газеты уацхӕссӕг, хистӕр уацхӕссӕг, хайады хицау, бӕрнон секретарь, фӕстагмӕ та — сӕйраг редакторы фыццаг хӕдивӕг.
Газеты бӕрнон секретарь уӕвгӕйӕ, Хасанӕн йӕ хӕ-дивджытӕй иу уыдис Ӕлборты Хетӕг. Къорд азы раз-мӕ уымӕн цы фыццаг ӕмӕ фӕстаг чиныг рацыд, «Уды цырагь», зӕгъгӕ, уый тыххӕй Хасан цы хъарм ныхӕстӕ фыста, уыдоны ‘хсӕн ис ахӕмтӕ: «Хетӕг рох нӕ уы-дзӕн нӕдӕр йе ‘мбӕлттӕй, нӕдӕр йӕ кӕсджытӕй, нӕ-дӕр йӕ бирӕ хӕлӕрттӕй». Ацы ныхӕстӕ ӕххӕстӕй ха-уынц Малиты Хасанӕн йӕхимӕ дӕр. Уый дӕр Хетӕгау рауагъта фыццаг ӕмӕ фӕстаг чиныг «Царды цалх» ӕмӕ йӕ байуӕрста йӕ хӕлӕрттыл. Уыцы чиныгмӕ Хасан бахаста, бирӕ азты дӕргъы йын «Рӕстдзинад»-ы фӕр-стыл цыдӕриддӕр рацыд, уыдонӕн сӕ сӕйрагдӕртӕ, стӕй ирон ӕвзагмӕ кӕй ратӕлмац кодта, уыцы словакаг фыссӕг Петр Илемницкийы роман «Компас в нас», ӕмӕ дыгурон дналектмӕ кӕй раивта, Д.Фонвизины уыцы ко-меди «Недоросль» («Бӕдӕлӕг»). Комеди ӕвӕрд ӕрцыд Дыгурон драмой театры сценӕйыл.
35 азӕй фылдӕр фӕлӕггад кодта Хасан ирон ӕвзаг ӕмӕ ирон дзырды фарнӕн. Уымӕн уыдис йӕхи ӕрм-дзӕф, «Рӕстдзинад»-ы йын цы бирӕ алыхуызон ӕр-мӕджытӕ фӕцыд, уыдон фыста зӕрдӕйӕ, се ‘взаг — нуарджын, хӕдхуыз. Абзацӕй абзацы, хъуыдыйадӕй хъуыдыйады ‘хсӕн логикон бастдзинад — нывыл, нӕ уарзта здыхт хъуыдыйӕдтӕй, къӕбӕлдзыг ныхӕстӕй ӕмӕ ӕлгъӕдгӕнаг дзырдтӕй пайда кӕнын. Йӕ фысты тых уыдис йӕ хуымӕтӕгдзинады. Бӕрӕг уыд, скъолайы ахуыр кӕнгӕйӕ йын ирон ӕвзаг ӕмӕ литературӕйӕ хорз ахуыргӕнӕг кӕй уыд, нӕхи университеты та йӕ цыбыр рӕстӕгмӕ ирон ӕвзаджы пехуымпар Багаты Никъала йӕ зонындзинӕдтӕй кӕй схайджын кодта, уый.
ХУРТУАН
151
Хасан уыдис сфӕлдыстадон, дзырдаивадмӕ, литера-турӕмӕ ӕмхиц адӕймаг, фыста радзырдтӕ, ӕмдзӕвгӕтӕ, миниатюрӕтӕ. Ныффыста егъау литературой уацмыс дӕр — уацау «Зымӕг Зауреты». Ӕмбырд кодта, боныхъӕд цавӕр уыдзӕн, уый базоныны тыххӕй адӕмон ӕвдисӕнтӕ (народные приметы). Куыд тӕлмацгӕнӕг, афтӕ та йын ӕм-бал нӕ уыд.
Зӕрдӕхӕлар, цӕстуарзон ӕмӕ рӕдау адӕймаг уыдис Цӕгат Ирыстоны культурӕйы сгуыхт кусӕг Малиты Хасан. Йӕ чиныг куы рацыд, уӕд редакцийы кабинеттыл разылд ӕмӕ нын ӕй балӕвар кодта. Сихорафон-иу цай цымынмӕ нӕ «мад Терезӕ» Бызыккаты Земфирӕмӕ цы-дыстӕм. Йӕ зӕрдӕ куыд парахат уыд Хасанӕн, афтӕ па-рахат бадт-иу ракодта диваныл ӕмӕ-иу нын хохаг цардӕй (Дыгургомы чысыл хъӕутӕй иу — Москӕйы райгуырд, уым цард) исты худӕджы хабӕрттӕ дзырдта. Ахӕм дис-саджы миниуӕг ӕм уыдис — цалынмӕ-иу дзурын райдыд-та, уӕдмӕ-иу йӕхӕдӕг худӕгӕй бакъӕцӕл, рагацау-иу нӕ бацӕттӕ кодта худынмӕ. Ӕмӕ-иу куы «срӕгъӕд» стӕм, уӕд-иу райдыдта дзурын. Цас худӕджы хабӕрттӕ зыдта, цас! Нӕ фӕрстӕ-иу фӕрыстысты худынӕй.
Ныр ӕртӕ азӕй фылдӕр газет «Рӕстдзинад»-ы редакцийы дӕргъӕй-дӕргъмӕ къӕлидоры райсомӕй нал райхъуысы Малиты Хасаны рӕсугъд хъӕлӕс: «Уӕ рай-сом хорз, ӕмбӕлттӕ!» Бирӕ азты размӕ цы урс ӕмдзӕв-гӕ ныффыста, уый райдайы ахӕм рӕнхъытӕй:
<<Ӕз цӕуын.
Мӕ зӕрдӕ нӕ комы Фӕстӕмӕ фӕкӕсын»...
Ӕмӕ ацыд. Не ‘хсӕнӕй ацыд ӕнустӕм. Ӕз та ма йын абон дӕр йӕ чырӕг телефоны номыр мӕхи телефоны дарын. Мӕ цӕст ӕй ацух кӕнын нӕ уарзы. Афтӕ мӕм кӕсы, цыма йӕ куы ацух кӕнон, уӕд ме ‘мбӕлттӕй исчи... Хуыцау бахизӕд!
Хасан, Хасан...
Газет «Рӕстдзинад», 2018 азы 17 октябрь.
152
Богаты Аврам
ФЫЦЦАГ ИРОН ФӔЛЛОЙЫ ХЪӔБАТЫР
Аст ӕмӕ ссӕдз азы размӕ октябри газет «Социалистическая Осетия» ӕмӕ Цӕгат Ирыстоны Профцӕдисты совет сарӕзтой историон фембӕлд. Уыцы фембӕлды архай дтой Социал истон Фӕллойы ссӕдз Хъӕбатыры, Фӕллойадон Намысы ордены ӕртӕ ӕххӕст кавалеры ӕмӕ Намысы ордены иу ӕххӕст кавалер. Уӕдмӕ нӕ фараст ӕмӕ дыууиссӕдз Фӕллойы ӕмӕ Социалистов Фӕллойы Хъӕбатыртӕй бирӕтӕ не ‘хсӕн нал уыдысты. Республикӕйы фӕллойадон азфысты ирд фӕд чи ныууагъта, уыдонӕй се ‘нусон дунемӕ бацы-дысты Абайты Алексей ӕмӕ Филим, Багаты Назирӕт, Бесолты Аслӕнбег, Битарты Евген, Федор Бондарев, Икъоты Христофор, Цомартаты Афӕхъо ӕмӕ ӕндӕртӕ.
Не ‘хсӕнӕй фӕхъуыд, ирӕттӕй Хъӕбатыры ном ӕп-пӕты фыццаг чи райста, уый - ӕфсӕнвӕндаджы кусӕг Лазарты Аслӕнбег дӕр. Уымӕн Фӕллойы Хъӕбатыры ном лӕвӕрд ӕрцыд 1935 азы. Уыцы уӕлдӕр хӕрзиуӕг ын радтой, Центрон Ӕххӕстгӕнӕг Комитет ӕмӕ ССР Цӕдисы Адӕмон Комиссарты Совет 1927 азы, 27 июлы цы ном сфидар кодтой — «Фӕллойы Хъӕбатыр», уый тыххӕй уынаффӕйы бындурыл. Уымӕ гӕсгӕ лӕвӕрд ӕрцыд Фӕллойы Хъӕбатыры ном Битарты Евгенӕн дӕр. 1936 азы та сын сӕрмагонд Грамотӕтӕ радтой Ӕппӕтуӕрӕсеон Центрон Ӕххӕстгӕнӕг Комитеты Президиумы Сӕрдар М. Калинин ӕмӕ секретарь А. Киселевы къухӕвӕрдимӕ. Фӕллойы Хъӕбатыры ном лӕвӕрд цыдис, «куыстады къабазы, наукон архайды, паддзахадон ӕмӕ ӕхсӕнадон службӕйы уӕлдай стырдӕр сгуыхтдзинӕдтӕ чи равдыста кусджытӕй, службӕгӕн-джытӕй ӕппынкъаддӕр 35 азы чи бакуыста», ахӕм адӕймӕгтӕн. Лазары-фыртӕн йӕ Грамотӕйы номыр у 992, лӕвӕрд ын ӕрцыд 1936 азы 9 июны. Битары-фырты Грамотӕйы номыр та у — 1062. Къух дзы ӕвӕрд ӕрцыд
ХУРТУАН
153
1936 азы И ноябры. Афтӕмӕй уыцы дыууӕ адӕймаджы сты, ирон адӕмӕй Хъӕбатыры ном фыццаг чи райста, ахӕмтӕ.
1938 азы 27 декабры Указӕй ССР Цӕдисы Сӕйраг Советы Президиум сфидар кодта Социал истон Фӕллойы Хъӕбатыры ном. Уӕдӕй фӕстӕмӕ Фӕллойы Хъӕбатыры ном лӕвӕрд нал цыдис. Афтӕмӕй ацы дыууӕ номӕн дӕр уыдис иухуызон тых, уыдысты ӕмсӕртӕ.
Лазарты Аслӕнбеджы Грамотӕ цӕстыгагуыйау хъахъ-хъӕнынц мыггаджы разагъды лӕгтӕ. Редакцимӕ йӕ рав-дисынмӕ ӕрбахаста сӕ иу — Амырхан. Грамотӕйы фыст ис: «Герою Труда гр. Лазарову Асланбеку Дзамболатовичу.
Президиум Всероссийского Центрального Исполнительного Комитета, отмечая Вашу ударную работу на железнодорожном транспорте, а также активное участие в революционном движении и 43-летний производственный стаж, — награждает Вас званием Героя Труда».
Уыцы историон фембӕлды уыдысты Социалистон Фӕллойы Хъӕбатыртӕ Беккуызарты Руслан, Битеты Евӕ, Бтемыраты Иван, Годжыцаты Назо, Дзгойты Еруслан, Хъесаты Ксеня, Мӕрзойты Хъазыбег, Хуыгаты Хазби, Хъайтыхъты Хъазджери, Четойты Барис, Николай Щербинин, Хӕдарцаты Хъантемыр, Нӕкуысаты Дӕгко, Мария Паук, Ногъаты Федыр, Цӕлыккаты Нинӕ, Ким Им Бем, Гаврил Семенов, Цай Рен ӕмӕ Владимир Тимофеев; Фӕллойадон Намысы ордены ӕххӕст кава-лертӕ Борис Ефременко, Зоя Ничипуренко ӕмӕ Хадаты Ахуырбег; Намысы ордены ӕххӕст кавалер Николай Мартыненко.
Фембӕлдмӕ ӕрцӕуыны фадат нӕ фӕци нӕ Хъӕбатыртӕй бирӕтӕн, уыдонимӕ атомоход «Арктикӕ»-йы капитан Кучиты Юрийӕн дӕр. Хуынд райсгӕйӕ, уый дзуаппон писмойы хъусын кодта газеты редакций-ӕн: «Ирыстонмӕ ӕрцӕуын мӕнӕн кӕддӕриддӕр вӕййы
154
Богаты Аврам
бӕрӕгбон. Фӕлӕ ныртӕккӕ хъуыддаг ис уый мидӕг, ӕмӕ рӕвдз арӕзт цӕуы атомон ихсӕттӕг нау «Октябры Революци». Уый хъуамӕ срӕвдз уа Цытджын октябры ре-волюцийы 70 азы бонмӕ. Уыцы ӕууӕлты та суанг цал-дӕр боны ацӕуын дӕр у хи бамбӕхсӕгау. Уымӕ гӕсгӕ ацы хатт ацӕуынӕй зӕрдӕ бавӕрын мӕ бон нӕу, нӕй мын ахӕм бар!»
Уыцы фембӕлды нӕ уыдис Социалистон Фӕллойы Хъӕбатыр Дудуты Петр (Галыкк) дӕр. Фембӕлды тыххӕй республикой газетты цы стыр ӕрмӕджытӕ мы-хуыргонд ӕрцыд, уыдоны йӕ кой дӕр нӕй. Уый хыгъд фарон «Рӕстдзинад»-ы Дудуйы-фырты тыххӕй цы очерк рацыд, уым ӕй автор схуыдта Социалистон Фӕллойы фыццаг ирон Хъӕбатыр. Афтӕмӕй та Галыккӕн уыцы ном лӕвӕрд ӕрцыд Фыдыбӕстӕйы Стыр хӕсты фӕстӕ, Лазарты Аслӕнбегӕн та-хӕсты размӕ, 1935 азы.
Елхоты цӕрӕг зӕхкусӕг Лазарты Дзамболатӕн Аслӕнбег йӕ кӕстӕр лӕппу уыд, фӕндзӕм. Йӕ хи-стӕр фырттӕй кӕсын ӕмӕ фыссын иу дӕр нӕ зыдта. Уырыссагау дӕр, кӕй зӕгъын ӕй хъӕуы, нӕ зыдтой. Фыд йӕхӕдӕг, сыхаг станицӕ Змейкӕйы цӕрӕг хъа-захъхъӕгтимӕ дӕргъвӕтин рӕстӕг кӕй ӕмбӕлд, уымӕ гӕсгӕ чысылтӕ зыдта уырыссагау. Ӕмӕ сфӕнд кодта йӕ кӕстӕр лӕппуйы уӕддӕр сахуыр кӕнын уырыссагау дзурыныл. Ӕхсӕзаздзыд Аслӕнбеджы баласта Змейкӕмӕ йӕ хӕлар лӕг Степан Перепеченыйтӕм. Фӕлӕ дзы лӕп-пу дыууӕ къуырийы йеддӕмӕ нӕ афӕстиат — ӕрӕмы-сыд бинонты. Бӕргӕ йын лӕгъз ныхӕстӕй йӕ зӕрдӕ ӕлхӕдтой хъазахъхъаг бинонтӕ, фӕлӕ йӕм ницы ба-хъардта. Лӕппуйы уавӕр уынгӕйӕ, Степан сфӕнд кодта йӕ фыдыл ӕй сӕмбӕлын кӕнын. Уый уыдис 1878 азы. Афӕдзы фӕстӕ Елхоты байтом иукъласон скъола. Уыцы скъолайы тыххӕй — цыбырӕй.
Уыцы азты адӕммӕ цӕй ӕхца уыд? Кӕд-иу нарт-хор, мӕнӕу, хъӕбӕрхор ӕмӕ стӕм хатт, фосдарынады
ХУРТУАН
155
продукттӕ ауӕй кодтой, уӕд-иу сӕм ӕхца фӕзынд. Ӕмӕ-иу дзы уӕд ӕхсӕнадон скъола дарынӕн дӕр радих кодтой. Фӕлӕ уӕд, 19-ӕм ӕнусы 70-йӕм азты кӕрон ӕмӕ 80-йӕм азты райдайӕны дыууӕ азы фӕд-фӕдыл зӕхх тыллӕг нӕ радта ӕмӕ хъӕуы цӕрджыты бон нал уыд скъола дарын. Уымӕ гӕсгӕ ӕхгӕд ӕрцыд. Адӕм пад-дзахы хъалонтӕ фидынӕн дӕр ницы фӕрӕзтой, ӕмӕ ма сӕхи хардзӕй куыд дардтаиккой ӕхсӕнадон скъола ел-хотӕгтӕ. Хъӕуы цӕрджыты ма ахуыргӕнӕндоны ныхмӕ ардыдтой моллотӕ дӕр, кӕцытӕ арвы нӕрынӕй тӕрсӕгау кодтой ӕнӕпысылмон ахуырадӕй, уӕлдайдӕр «джауыр-ты» ӕвзагыл.
Иу бон елхотӕгтӕ ӕрӕмбырд сты хъӕууон сходмӕ ӕмӕ загътой: «Кӕд ныл хицауад ауды ӕмӕ йӕ фӕнды, цӕмӕй нӕ сывӕллӕттӕ рухс феной, уый, уӕд скъола са-разӕд ӕмӕ йӕ дарӕд къазнайы хардзӕй». Ӕнӕ скъола чи аззад 1879 азы, уыцы 42 ахуырдзауӕй иу уыдис Лазарты Аслӕнбег.
Ӕртӕ азы сахуыр кодта лӕппу райдайӕн скъолайы. Ӕмӕ йӕ фыд Дзамболатмӕ фӕрӕзтӕ кӕй нӕ уыд, уымӕ гӕсгӕ йын астӕуккаг ахуыргӕнӕндонмӕ фӕн-даг уыд ӕхгӕд. Ӕнахъом сывӕллон цалдӕр азы дӕргъы ахуыр кӕныны бӕсты ӕххуыс кодта хистӕртӕн хӕдзары куыстыты.
Цыд рӕстӕг. 1885 азы Лазарты хӕстӕг, ахуыргӕнӕг Сохийы-фырт лӕппуйы бакодта Кавказы чырыстон дин сӕндидзын кӕныны Алагиры-Салыгӕрдӕны ӕхсӕнады иукъласон училищемӕ. 1888 азы йӕ фӕци каст. Бирӕ азты фӕстӕ Аслӕнбег дзырдта: «Уыцы аз мӕ фыд би-нонтӕ ӕрхӕссын кодта хистӕр лӕппуйӕн, ӕмӕ бирӕ азты дӕргъы цы ӕнӕбары муртӕ фембырд кодтой хӕдза-ры бинонтӕ, уыдон ирӕдӕн бахъуыдысты». Уымӕ гӕсгӕ та Аслӕнбеджы ахуыр фӕкъуылымпы, фескъуыд.
Фыды хӕлар, Елхоты ӕфсӕнвӕндаджы станцӕйы хицау Г. Горины фӕндонӕй 1892 азы Аслӕнбеджы
156
Богаты Аврам
райстой Беслӕны станцӕйы телеграфон хахх цалцаег-гӕнӕг рӕстӕгмае кусӕгӕй, механик Жиренкомӕ. Ӕртӕ азы фӕстӕ йӕ раивтой телеграфисты ахуыргӕнина-гӕй. Фӕлварӕнтӕ та Ростовы лӕвӕрдта. Уый тыххӕй фӕстӕдӕр йӕхӕдӕг афтӕ дзырдта: «Ростовмӕ ныхӕццӕ дӕн 1895 азы 28 июлы. Уайтӕккӕ бацыдтӕн фӕндӕгты управленийы телеграфон службӕмӕ. Йӕ хицау Кашинцев базонгӕ мӕ гӕххӕттытимӕ, стӕй мӕм фӕдзырдта ӕмӕ загъта, зӕгъгае, уырыссаг кӕй нӕ дӕ, стӕй ма ноджыдӕр чырыстон кӕй нӕ дӕ, уымӕ гӕсгӕ дӕ мӕ бон куыст-мӕ бауадзын нӕу. Ахъуыды-ма кӕнут, цы уавӕры уыд-тӕн, ууыл. Мӕ маст рафыхти ӕмӕ, хицауы кабинетӕй рахизгӕйӕ, сфӕнд кодтон Кашинцевы амарын, уый фае-стае та — маехи. Уый хицауы хъустыл ӕрцыд ӕмӕ маем ногӕй йӕ кабинетмӕ бадзырдта. Ӕз ӕнхъӕлдтон, зӕгъ-ын мӕ кӕннод нӕмгӕ скӕндзӕн, кӕнӕ та мӕ жандар-мты бар бакӕндзӕн. Фӕлае уалынмӕ лӕг ӕруазал ӕмӕ маем фарстытӕ дӕдтын райдыдта телеграфон службӕйӕ. Стӕй уӕд бафыста, мӕнӕн телеграфистӕй кусыны бар чи лӕвӕрдта, ахаем документ».
Уыцы цауаей дыууӕ азы фӕстӕдӕр Лазарты Аслӕнбеджы аивтой Астӕуккаг Азийы ӕфсӕнвӕндагмӕ. Уым цыбыр раестаег акуыста хистӕр телеграфистӕй, стаей станцае Чарджоуы хицауы ӕххуысгӕнӕгаей.
Азтӕ йыл куыд фылдӕр цыд Аслӕнбегыл, афтӕ йӕм ирддӕрӕй зындысты ӕхсаенады кълассон ныхмӕлӕуд-тӕ. Йӕ хъуыдыйы, дунеӕмбарынады фидар кодта экс-плуатаци ӕмӕ ссаестдзинадимӕ нӕразыдзинад. Фӕлӕ йӕ дунеӕмбарынадыл уӕлдай тынгдӕр сахадыдта чы-сыл чиныг. Уый уыдис К. Марксы фыст «Коммунистов партийы манифест». Ныр Лазарты Аслӕнбег бӕлвырд-дӕр бамбӕрста, кӕй ныхмӕ ӕмӕ цӕй тыххӕй тох кӕны, уый. Ӕфсӕнвӕндаджы кусджытимае иумӕ Лазары-фырт 1905-1906 азты архайдта хицауады ныхмае рӕстаг адӕ-мы ӕфхӕрӕг, станцае Скобелево-Ждановойы жандармаг
ХУРТУАН
157
вахмистры ӕмӕ ма ноджыдӕр дыууӕ жандармы амары-ны хъуыддаджы. Фӕстӕдӕр уый сси Астӕуккаг-Азиаг ӕфсӕнвӕндаджы куыстурӕд аразджытӕй иу. Реакцийы (зӕронд уавӕртӕм здахӕг политикӕйы) заман та йе ‘мбӕлттимӕ сусӕг куыстмӕ рахызт.
Рӕстӕг цыд. Иу аз ивта иннӕйы, фӕлӕ мӕгуыр адӕмы цард хуыздӕр нӕ кодта. Ралӕууыд 1917 аз. Ӕрцыд Февраль! революци. Уыцы аз сентябрь! дыккаг ӕмбисы Ташкенты цыдис Астӕуккаг Азийы адӕмты хӕл-цады кусджыты съезд. Йӕ делегаттӕй иу уыд Лазарты Аслӕнбег. Болыневиктӕ уӕдмӕ аргъӕвтой ӕмӕ съездимӕ сбастой кусджыты ӕмӕ ӕфсӕддон гарнизоны ӕфсӕдты иу хайы растад бынӕттон хицаудзинады, Керенскийы ӕв-ӕрд хицӕутты ныхмӕ.
Растӕг кусджыты иу къорды — ӕфсӕнвӕндаджы кусджыты — сӕргъы уыд Лазары-фырт. Кусджытӕ ӕмӕ революцион арӕзт ӕфсӕддон хӕйттӕ горӕт куы бай-стой, уый хӕдразмӕ граф Дорреры юнкертӕ ӕрцахстой Аслӕнбеджы ӕмӕ йӕ Ташкенты фидары бакодтой. Фӕлӕ 1 октябры горӕты хицаудзинад Советты куы баци, уӕд ӕй суӕгъд кодтой. Уыцы азӕй 1921 азмӕ, цалынмӕ Советон хицаудзинад Астӕуккаг Азийы ӕппӕт рӕтты дӕр не ‘рфидар, уӕдмӕ Аслӕнбег гӕрзифтонгӕй хӕцыд адӕмон хъуыддаджы фарс.
1918 азы Лазары-фырт бацыд большевикты партийы рӕнхъытӕм. Ноджы бӕрнондӕрӕй банкъардта йӕхи. Фӕстӕдӕр ӕй равзӕрстой горӕт Андижаны ревкомы уӕнгӕй, уыд ӕфсӕддон контролертӕй иу ӕмӕ быдырон тӕрхондоны уӕнг.
1919 азы Астӕуккаг Азийы контрреволюцион тыхты сӕйраг командыгӕнӕг Мадамин-бек йӕ тыхтӕ байу кодта булкъон Минстровы уырыссаг урсгвардион ӕфсадимӕ ӕмӕ азмӕлыд Андижаны районмӕ. Контрреволюцион тыхтӕн бантыст ком ӕмӕ горӕт Джаляльабад байсын.
158 Богаты Аврам
Сӕ къухы бафтыд горӕт Ош ӕмӕ станцӕ Андижан-1-ы иу хай бацахсын.
Лазары-фырт уыцы аз уалдзӕджы уыдис Андижаны хъахъхъӕнынад аразджытӕй иу. Фӕззӕджы та 19 боль-шевикӕй, уый дӕр семӕ, афтӕмӕй ӕрвыст ӕрцыдысты Джаляльабады районмӕ Советон хицаудзинады фыццаг кусӕг оргӕнтӕ аразынмӕ.
Станцӕ Андижан-1-мӕ ӕрбаздӕхгӕйӕ, Аслӕнбег 1921 азмӕ разамынд лӕвӕрдта Андижанӕй Намаганмӕ баррикадой платформӕтӕ аразыны куыстытӕн. Уыцы рӕстӕджы Намаганы цыдис карз хӕст басмаччыты бандӕтимӕ.
1922 азы райдианы Лазарты Аслӕнбег ӕрбаздӕхт йӕ райгуырӕн Елхотмӕ, райдыдта станцӕйы радгӕсӕй кусын. Дойаты Арзум, Сӕлбиты Ботаз, Зорттаты Гаппо ӕмӕ ӕндӕртимӕ ӕвӕлайгӕйӕ пропагандӕ кодта ног цар-дӕвӕрд, сси ӕхсӕнадон царды активон архайӕг, хъӕуу-он советы депутат. Бирӕ хъарутӕ бахардз кодта колхозон фӕсивӕдӕн авдазон скъола, стӕй дыккаг райдиан скъола саразыныл дӕр.
Мӕнгӕй нӕ фыста йӕ фарсыл газет «Социалистическая Осетия» Лазары-фырты активондзинады тыххӕй 1987 азы 172-ӕм номыры:
«Старый коммунист не прерывал и активной общественной деятельности. В сущности не было ни одного сколько-нибудь заметного события в общественной жизни района, области, в которых бы Асланбек Дзамбулатович не принял самого деятельного участия. Лазаров — член товарищества по совместной обработке земли. Делегат Правобережного окружного съезда Советов. Делегат второго областного съезда Советов. Делегат первого Северо-Кавказского съезда Советов. Член Северо-Осетинского областного исполнительского комитета Советов рабочих, крестьянских и красноармейских депутатов. Ему был выдан почетный пионерский билет №1 Северо-Осетинским
ХУРТУАН
159
областным бюро юных пионеров... Асланбек Дзамбулатович взвалил на себя немалые хлопоты в связи со строительством хлебного элеватора, моста через Терек».
1931 азы Лазарты Аслӕнбеджы снысан кодтой Дзӕуджыхъӕуы ӕфсӕнвӕндаджы станцӕйы хицауӕй. Цыбыр рӕстӕгмӕ станцӕйы коллектив ӕрлӕууыд уӕла-хиздзауты рӕнхъы. Йӕ хицауӕн ын Цӕгат Кавказы ӕф-сӕнвӕндаджы разамынд саккаг кодта бирӕ грамотӕтӕ ӕмӕ ӕхцайы премитӕ. Уӕд ӕй бавдыстӕуыд ӕфсӕн-вӕндаджы кадджын кусӕджы ном ын раттынмӕ дӕр. Транспорты бирӕазон фӕллойы ӕмӕ социалистов арӕзта-ды уӕлдай стырдӕр сгуыхтдзинӕдты тыххӕй бӕстӕйы ЦӔК-ы Президиум 1935 азы Лазарты Дзамболаты фырт Аслӕнбегӕн саккаг кодта Фӕллойы Хъӕбатыры ном.
Мидбӕстон хӕсты сырхгвардион, Фӕллойы Хъӕбатыр, рӕстаг адӕймаг ӕмӕ сыгъдӕгзӕрдӕ коммунист Лазарты Аслӕнбег йӕ царды фӕстаг боны онг дӕр куыста ӕфсӕнвӕндаджы транспорты.
Ӕвӕццӕгӕн, ирон адӕмӕй Советон Цӕдисы фыццаг Хъӕбатыр чи сси, уый — Остъаты Алексейы — алчидӕр зоны. Фӕлӕ ирӕттӕй фыццаг Фӕллойы Хъӕбатыр чи уыд, уый, мӕнмӕ гӕсгӕ, йе ‘рвадӕлтӕ дӕр се ‘ппӕт нӕ зонынц. Нӕ йӕ зонынц, уымӕн ӕмӕ йӕ номыл Дзӕуджыхъӕуы нӕдӕр уынг ис, нӕдӕр кӕм куыста, уыцы ӕфсӕнвӕндаджы станцӕйы бӕстыхайы къулыл мемориалон фӕйнӕг ис. Уыцы станцӕйӕн (ӕфсӕнвӕн-даджы вагзалӕн), ӕвӕдза, Ирыстоны фыццаг Фӕллойы Хъӕбатыры ном раттын дӕр ӕмбӕлы. Нӕ сӕйраг горӕ-ты цӕрджытӕ уӕддӕр зониккой ацы намысджын лӕджы ном. Хорз уаид, Дзӕуджыхъӕуы бынӕттон хиуынаф-фӕйады администраци ацы фарстамӕ ногӕй куы ӕр-кӕсид ӕмӕ Лазарты мыггаджы ӕхсӕнадон организаци «Лазартӕ»-йы курдиатӕн ӕппынфӕстаг, ӕвӕрццӕг дзу-апп куы раттид. Фыццаг ирон Фӕллойы Хъӕбатыр Кировы районӕй, Елхотӕй, кӕй уыд, уымӕ гӕсгӕ ацы
160 Богаты Аврам
фарста Фӕллойы Хъӕбатыр Лазарты Аслӕнбеджы рай-гуырды 145 азы бонмӕ (райгуырд 1872 азы) алыг кӕны-ны тыххӕй Дзӕуджыхъӕуы администрацимӕ ӕмӕ суанг республикӕйы уӕлдӕр хицауадмӕ дӕр бахатын ӕмбӕлы районы сӕргълӕуджытӕ ӕмӕ цӕрджытӕн. Ӕмӕ ма иу хъуыддаг: Лазарты амалхъомтӕ цӕттӕ сты цыртдзӕвӕ-ныл ӕмӕ вагзалы раз фӕз срӕсугъд кӕныныл хӕрдзты ӕмбис сӕхимӕ райсынмӕ. Ахӕм фадатӕй, ӕнӕмӕнг, спайда кӕнын хъӕуы.
Газет «Рӕстдзинад», 2015 азы 29 сентябрь.
ХУРТУАН 161
АГЫСАЙЫ ХӔСТОН ФӔНДӔГТӔ
Уӕлахизы 70 азы бӕрӕгбоны кадӕн Дзӕуджыхъӕуы сӕйраг фӕзы цы диссаджы ӕфсӕддон парад ӕмӕ бӕрӕг-бон уыдис, уым архайдта «Ӕнӕмӕлгӕ полкъ» дӕр. Адӕмӕй фадат кӕмӕн уыд, уыдон ӕрлӕууыдысты, уыцы полчъы рӕнхъыты ӕмӕ бӕрӕгбоны кадджын трибунӕйы рӕзты рахастой, сӕ хӕстӕг-хиуӕттӕй чи фӕмард, кӕнӕ тохы быдырӕй уӕлахизимӕ чи сыздӕхт, уыдонӕй йе ‘ну-сон дунемӕ чи аивгъуыдта, уыцы хӕстонты портреттӕ. Ӕз дзы кӕй базыдтон, уыдонӕй иу уыдис Намысы ордены ӕртыккаг ӕмӕ дыккаг къӕпхӕнтӕ, стӕй ӕндӕр хӕрзиуджытӕ лӕвӕрд кӕмӕн ӕрцыд, уый — Бедойты Агысайы портрет. Хаста йӕ Агысайы номдзыд фырт, авиацийы инӕлар Бедойты Русланы хъӕбулы хъӕбул Амиран — Дзӕуджыхъӕуы 5-ӕм гимназы фӕндзӕм къласы ахуырдзау.
Агысайы Намысы ордены фыццаг къӕпхӕн ын рат-тынмӕ дӕр бӕргӕ бавдыстой, фӕлӕ йын ӕй кӕйдӕр фӕндонӕй ӕндӕр хӕрзиуӕгӕй баивтой (уый тыххӕй ӕрӕджы хъусын кодтой республикӕйы газеттӕ).
Чи уыд Бедойты Агыса? Кӕд ӕмӕ йын цӕй тыххӕй радтой ахӕм кадджын хӕрзиуджытӕ?
Ирыстоны хъуыстгонддӕр хъӕутӕй иуы — Хуымӕллӕджы райгуырд Агыса Бедойты дзырддзӕугӕ Хадзыбечыры хӕдзары. Авд лӕппуйы ӕмӕ ӕртӕ чызджы балӕвар кодта Мады-Майрӕм уыцы хӕдзарӕн. Уыцы ӕфсымӕртӕй иуы — Агысайы (Алыксандры) тыххӕй у ацы газетон уац.
Уый, Агыса, Фыдыбӕстӕйы Стыр хӕсты равдыста хъӕбатырдзинад. Сси Намысы дыууӕ ордены кавалер, райста Сырх Стъалыйы дыууӕ ордены ӕмӕ къорд майданы. Хӕцыд знаджы ныхмӕ намысджын инӕлар Плиты Иссӕйы дӕлбар уӕвӕг кавалерион хӕйтты.
11
162
Богаты Аврам
... Йӕ фыццаг амонд нӕ фӕрӕстмӕ Агысайӕн. Ӕрдтӕдӕлармӕй абадт йӕ цардӕмбал ӕмӕ лӕппуйӕ. 1939 азы ракуырдта ӕрыдойнаг Тлаттаты Равенкӕйы, ӕмӕ ӕрцардысты Сталинабады (Душанбейы). Агыса куыста нӕлхӕ-цыхтуадзӕн заводы. Уым фехъуыста, Райгуырӕн бӕстӕйӕн тӕссаг кӕй у, уый. Раст хӕсты фыццаг бон 22 июны дыууиссӕдзаздзыд Бедойы-фырт балӕууыд Сталинабады Ӕфсӕнвӕндаджы районы ӕф-сӕддон комиссарады, фӕлӕ комиссар не сразы йемӕ, дӕ цахъхъӕнты нӕма кӕнӕм, стӕй дӕм хӕстон цӕттӕдзинад нӕй, зӕгъгӕ. Фӕлӕ Агыса иу бацыдыл нӕ ныллӕууыд. Ӕхсӕзӕм хатт йӕ хъул сах абадт, 1941 азы 16 сентябрь! йӕ акодтой хӕстмӕ. Йемӕ хӕстмӕ ацыд Советон Цӕдисы фидӕны Хъӕбатыр Моргуаты Бек, иумӕ куы-стой заводы.
1941 азы сентябрӕй 1942 азы февралмӕ запасы уӕв-ӕг 16-ӕм кавалерион полчъы Агыса ахуыр кодта хӕстон хъуыддаг. 1941 азы 28 декабрь!, уыцы полчъы уӕвгӕйӕ, бахордта ӕфсӕддон ард дӕр. Фӕстӕдӕр запасы уӕвӕг полчъы кавалерист Бедойы-фырт сси 83-ӕм кавалерион дивизийы 215-ӕм кавполчъы згъӕрвидар сӕттӕг (бронебойщик). Уыцы полкъимӕ фӕцыдис ӕмӕ хӕцыдис фашистты ныхмӕ хӕстӕн йӕ кӕронмӕ, 1945 азы уӕла-хизхӕссӕг маймӕ.
Агыса полкъмӕ куы ‘рхӕццӕ, уӕд ын, знаджы ных-мӕ цы ротӕйы тох кӕндзӕн, уый куы бацамыдтой, уӕд ротӕйы командиры раз балӕууыд ӕмӕ, рахиз къух къӕ-мисӕныл авӕргӕйӕ, загъта:
— Ӕмбал хистӕр лейтенант...
Фидӕрттӕ арӕзт бӕзӕрхыг афицер ӕй дзурын нал бауагъта, иронау ӕм сдзырдта:
— Зонын ӕй, мӕ ротӕмӕ дӕ снысан кодтой. Ӕгас цу, ме ‘мзӕххон!
Афтӕ фембӕлдысты Тауытты Данел ӕмӕ Бедойты Агыса, иумӕ фӕцыдысты хӕстон зын фӕндӕгтыл
ХУРТУАН
163
Украинӕйӕ Сталинградмӕ, Курскӕй ногӕй Украинӕмӕ, дарддӕр Молдавийыл Румынмӕ, Венгримӕ, Чехословакимӕ.
Цӕмӕй зыдта Агыса, йӕ цыппар ӕфсымӕры дӕр йӕ фарсмӕ кӕй хӕцынц, уый. Хӕсты фӕстӕ базыдта ӕрмӕст, йӕ хистӕр ӕфсымӕр Михал 1943 азы горӕт Хмельницкийы (Проскуров) бынмӕ кӕй фӕмард, уый. Йӕ цыппар лӕппуйы ӕмӕ сӕ иунӕг хо ма бирӕ рӕ-стӕг сӕ зӕрдӕ дардтой ууыл, сау гӕххӕтт дзы рӕды-дӕй кӕй ӕрцыд. 1943 азы ноябры горӕт Рени (Украинӕ) сӕрибар кӕныныл тохы хъӕбатырӕй фӕмард Агысайы кӕстӕр ӕфсымӕр, зӕнӕджы кӕстӕр Владимир, хӕсты размӕ хъуыддаг бакӕнын кӕмӕн нӕ бантыст, уый. 1944 азы ноябры, горӕт Дебрецен (Венгри) исгӕйӕ, фӕмард йӕ иннӕ ӕфсымӕр, дыууӕ сывӕллоны фыд Лаврен. Бедойты фондз хӕстон ӕфсымӕрӕй ма сӕ къонайыл сӕмбӕлдысты ӕрмӕст дыууӕйӕ — Агыса ӕмӕ Григори — Хуымӕллӕджы астӕуккаг скъолайы ахуыргӕнӕг.
Агыса йӕ фыццаг хӕрзиуӕг райста 1943 азы. Уыцы рӕстӕгмӕ уый сси гвардийы сержант, танкты ных-мӕ тохгӕнӕг (ПТР) расчеты командир. Уӕдмӕ сын сӕ полкъ 215-ӕм кавполчъы бӕсты хонын райдыдтой 46-ӕм гвардион кавалерион полкъ. Ӕфсад бырста Киевырдӕм. Агысайы ӕртӕ ӕмбалимӕ арвыстой, танктӕй тӕссаг кӕм уыдис, уыцы фӕндагмӕ. Сӕхи ӕрфидӕрттӕ кодтой ӕмӕ сӕ куыд ничи бафиппайа, афтӕ сӕ цӕст дардтой знаг-мӕ. Бон ӕххӕст нӕма ‘рбарухс, афтӕ бафиппайдтой цалдӕр адӕймаджы, цыдысты се ‘рдӕм. Райдайӕны сӕ нӕхи сгарджытӕ фӕхуыдтой, ома, хӕс сӕххӕст кӕны-ны фӕстӕ здӕхынц фӕстӕмӕ. Фӕлӕ Агысайы зӕрдӕ цӕмӕдӕр фехсайдта, фӕстӕдӕр ӕй фӕхъуыды кодта: ӕгӕр хӕрзарӕзт уыдысты, уыдис сыл сырхӕфсӕддоны ног дарӕс. Хӕстӕгмӕ сӕ ӕрбауагътой, ӕмӕ сыл Агыса фӕхъӕр кодта:
164
Богаты Аврам
— Ӕрлӕуут! Сымах бахаудыстут сырхӕфсӕддонты ӕрхъулайы. Чысылдӕр куы фезмӕлат, уӕд сар уӕ сӕртӕ кӕнынц!..
Ӕнӕнхъӕлӕджы «ӕрлӕуут»-ӕн стыр тых разынд, ӕнӕхуынд уазджытӕ фӕуыргъуыйау сты. Байстой сын сӕ гӕрзтӕ ӕмӕ сӕ полчъы штабы бамидӕг кодтой, уым уыдис полчъы командир гвардийы дӕлбулкъон Васюченко. Куыд рабӕрӕг, афтӕмӕй немыцӕгтыл уыдис мах ӕфсӕддон дарӕс, зыдтой уырыссаг ӕвзаг.
1943 азы И сентябрь! гвардийы сержант Бедойты Агысайы схорзӕхджын кодтой Сырх Стъалыйы орденӕй, хӕрзиуджытӕ райстой, йемӕ чи уыд, уыцы ӕртӕ ӕмба-лы дӕр.
Харьковы районы поселок Валуйкийыл тохы взводы командиры ӕххуысгӕнӕг Бедойы-фырт раивта йӕ уӕззау цӕф командиры. Карз тохы взводыл ӕрцыд стыр зиантӕ, 17 хӕцынхъом лӕджы ма дзы баззад, фӕлӕ йӕ размӕ ӕвӕрд хӕс кадимӕ сӕххӕст кодта. Ӕппӕт хӕстонтӕн дӕр лӕвӕрд ӕрцыд ордентӕ ӕмӕ майдантӕ. Агысамӕ дзы ӕрхауд Намысы ӕртыккаг къӕпхӕны орден. Йӕ риуыл ын ӕй бакодтой 1944 азы 22 майы.
Ӕртыккаг хӕрзиуӕг та Венгрийы райста Бедойы-фырт. Ӕнӕнхъӕлӕджы акъоппы ауыдта ӕртӕ немыцаг афицеры. Агыса сӕм автомат фӕдардта, ӕмӕ ӕнӕуи дӕр тарст афицертӕ сӕ хуыз аныхъуырдтой, сӕ къухтӕ сдардтой. Агысайы уацайрӕгты полчъы штабмӕ акодтой, йӕхицӕн та йын майдан «За отвагу» саккаг кодтой.
Венгриаг горӕт Секешфехервары районы немыцӕгтӕ удуӕлдайӕ фӕлвӕрдтой инӕлар Плиты Иссӕйы ӕфса-ды размӕцыд бауромыныл. Иу атакӕ иннӕйы фӕдыл арӕзтой, танкты фӕдыл цыд фистӕг ӕфсад. Гвардийы хистӕр сержант Бедойы-фырт дзы иу танчы фӕздӕг скалдта, фӕлӕ йын иннӕйы ныццӕвын нал бантыст. Танк ӕрбахӕццӕ акъопмӕ ӕмӕ йыл йӕ мидбынаты ӕр-зылд, алӕгъз кӕнынмӕ йӕ хъавыд. Фӕлӕ акъопп нывыл
ХУРТУАН
165
арӕзт уыд ӕмӕ йын уыйас ницы уыд. Уӕддӕр дзы ӕв-ыдӕй нӕ баззад Агыса, йӕ ныхы сӕрмӕ сӕрыхъуынтыл цыдӕр баныдзӕвыд ӕмӕ ӕрфгуыты онг царм ӕрыстыгъ-та. Цӕстытыл туг калд, афтӕмӕй ма уӕддӕр ПТР-ӕй иу ӕхст фӕкодта фӕстейӕ знаджы танчы ӕмӕ йӕ ссыгъта. Сӕры цармы скъуыд алӕгъзытӕ кодта Агыса ӕмӕ йыл йӕ кубанкӕ худ арф ӕркодта, стӕй йе ‘мбӕлтты фӕстӕ атындзыдта. Баййӕфта сӕ сахаты фӕстӕ. Йе ‘мбӕлттӕй бирӕтӕ федтой, немыцаг танк ын йӕ акъопп кӕй «ный-иту» кодта, уый, удӕгасӕй баззайын ӕнхъӕл ын нал уыдысты, ӕмӕ йӕ ныр куы федтой, уӕд ыл тынг бацин кодтой.
Уый уыдис Агысайы иунӕг цӕф хӕсты азты, ӕцӕг йе ‘фсӕддон билетмӕ хает не ‘рцыд цӕмӕдӕр гӕсгӕ.
Уыцы сгуыхтдзинады тыххӕй командӕгӕны-над Бедойы-фыртӕн 1945 азы 30 апрелы саккаг кодта Намысы дыккаг къӕпхӕны орден.
Венгрийы зӕххыл тохты ма иу ӕмӕ дыууӕ хатты нӕ равдыста лӕгдзинад Бедойты Агыса. Эскадроны командир, гвардийы капитан Тауытты Данелы бӕхы бын минӕ куы фехӕлд, ӕмӕ барӕг цалдӕр метры ӕддӕдӕр зӕххыл куы ‘рхауд, сау цӕфтӕ куы фӕци, уӕд Агыса медсан-батмӕ йе ‘ккой фӕхаста йӕ кӕнгӕ ӕфсымӕры. 1945 азы майы йын хуымӕтӕджы нӕ радтой Сырх Стъалыйы дыккаг орден.
Уӕлдӕр Сӕйрагкомандӕгӕнӕджы, Советон Цӕдисы Маршӕл И.В. Сталины номӕй 16 арфӕйы райста ӕдӕп-пӕт Бедойты Агыса. Уыдонӕй ӕрмӕст 1945 азы 30 мартъ-ийӕ 7 апрелмӕ — ӕхсӕз!
Иссӕйы бӕхджын-механизацигонд ӕфсадӕн хӕст фӕци Прагӕйы. Ахицӕн уыцы ӕфсады уӕвӕг Бедойы-фырт ӕмӕ йӕ хӕстон ӕмбӕлттӕн дӕр. Плионтӕ (Плиевцы) сӕхи цӕттӕ кӕнын райдыдтой Уӕлахизы Парады архайынмӕ. Уыцы стыр цауӕй къуыри раздӕр 1945 азы 17 июны гвардионтӕн радтой майдантӕ «За
166
Богаты Аврам
победу над Германией». Агыса уыцы хӕрзиуӕг райста 218-ӕм гвардион кавалерион, Ровнӕйаг Сырхтырысаджын, Суворовы орденхӕссӕг дивизийы командир гвардийы инӕлар-майор Павловы къухӕй. Ныр гвардион-кавале-рист Бедойы-фырты фӕтӕн риуыл тӕмӕнтӕ скалдтой Сырх Стъалыйы дыууӕ ордены, Намысы дыккаг ӕмӕ ӕр-тыккаг къӕпхӕнты ордентӕ, майдантӕ «Ӕхсардзинады тыххӕй» ӕмӕ «За победу над Германией».
Уӕлахизы Парадмӕ куыд цӕттӕ кодтой, уый ӕмӕ Парад йӕхӕдӕг Агысайы хъуыдӕджы ныууагътой ци-нӕвдылд тӕлмӕн, йӕ амӕлӕты бонмӕ дзы нӕ ферох сты.
Сӕххӕст кодта йӕ хӕс салдат, сӕххӕст ӕй кодта кадимӕ ӕмӕ 1945 азы 10 августы демобилизацигонд ӕр-цыд. Йӕ фӕндаг уыд Ирыстонмӕ, йӕ райгуырӕн хъӕу Хуымӕллӕгмӕ. Сӕхимӕ здӕхтысты, знаджы астӕума-гъз чи асаста, уыцы хӕстонтӕ, здӕхтысты сабыр цард-мӕ. Абон дӕр ма ис, 1945 азы августы Даргъ-Къохы станцӕйы саджы фисынтыл амад кавалеристы поездӕй ӕрхизгӕ чи федта, ахӕм адӕймӕгтӕ. Гвардийы хистӕр сержант Бедойты Агысайы канд йе ‘взыгъддзинадӕй нӕ бахъуыды кодтой, фӕлӕ йӕ рӕсугъд дарӕсӕй ӕмӕ, йӕ фӕтӕн риуыл цы хӕрзиуджытӕ уыд, уыдоны ӕрттыв-дӕй дӕр. Бахъуыды йӕ кодтой Ӕрыдоны дӕр, уырдӕм ныууад, Сталинабадӕй йӕ ныййарджытӕм чи сыздӕхт, уый — йӕ цардӕмбал Равенкӕйы сӕхимӕ ракӕныны тыххӕй.
Агысайы кусынмӕ арвыстой Сунжӕмӕ, куыста хъ-ӕдгӕсӕй. Куыста цӕсгомджынӕй. Хъӕуы цӕрджытӕ йӕ бауарзтой. Абон дӕр сӕ хистӕрты зӕрдыл хорз лӕууы, Агыса куыд зӕрдӕхӕлар ӕмӕ цӕстуарзон лӕг уыдис, уый. Ӕвӕццӕгӕн ӕй хъӕусоветы депутатӕй дӕр уыцы миниуджыты тыххӕй равзӕрстой къорд хатты. Арӕх-иу ӕм бахатыдысты сыхӕгтӕ, хъӕуы иннӕ цӕрджытӕ сӕ ноггуырдыл сын ном сӕвӕрыны тыххӕй. Ӕмӕ
ХУРТУАН
167
сыл ӕвӕрдта зӕлланггӕнаг нӕмттӕ: Сослан, Батрадз, Хадзымурат, Хъазыбег... Ахӕм хабар уыд хъаеуы, чын-дзӕхсӕвы бон чызг — ног чындз — йӕ ныййарджыты хӕдзарӕй кӕд нал куымдта, цалынмӕ йын къухылхӕцӕг Агысайы не скӕной, уӕдмӕ.
Раздӕры кавалерист, хъӕдгӕс Бедойы-фырт дзуапп цы хъӕды делянкӕйӕн лӕвӕрдта, уыдонмӕ дзӕгъӕл ӕвнӕлд ничи кодта, иу бӕлас дӕр дзы ӕвастӕй никуы ничи ракалдта. Уый нӕ, фӕлӕ ма дзы дӕсгай гектартӕ бацахстой ӕнгузы талатӕ. Хъӕдгӕс-иу сӕхимӕ боцкъаты баудӕста ӕнгузтӕ, стӕй-иу сае байуӕрста, зӕххы хӕйт-тӕ-иу кӕмӕн радих кодта хъӕды, уыдоныл, цӕмӕй сае фӕдӕлсыджыт кӕной. Фылдӕр горӕтӕгтӕ истой зӕххы хӕйттӕ, уыдон сагътой картоф, кодтой къабускайы ӕмӕ ӕндӕр халсарты куыст. Сӕхимӕ истой ӕнгузтӕ сад-зыны ӕмӕ сын сӕ ӕвзартӕм, сӕ талатӕм зилыны хаес. Агысайӕн йӕ хорз куысты тыххӕй лӕвӕрд ӕрцыд ССР Цӕдисы хъӕды хӕдзарады иттӕг хорз кусӕджы ном («Отличник лесного хозяйства СССР»). Ӕппӕты стыр-дӕр кад та йын йе ‘мхъӕуккӕгтӕ скодтой, хъӕуаей иу километр ӕддӕдӕр цы хъӕд ис, уый абон дӕр хонынц «Агысайы хъӕд».
Парахат зӕрдӕйы хицау уыд Агыса, уарзта ӕмгӕрт-ты, адӕмы, уарзтой йӕ уыдон дӕр. Ахӕм бон стаем уы-дис, йе ‘мгӕрттӕ йӕ хаедзармӕ кӕд не ‘рбамбырд сты. Хӕстӕй цӕфтаей чи сыздӕхт, уыцы фидӕны зындгонд тренер Дзгойты Аслӕнбег та цалдаер мӕйы Агысатӕм цард, цӕмаей йӕ спортивон формае сфидар кодтаид, уый тыххӕй хъӕдкалӕгӕй куыста Сунжӕйы. Дыууӕ хӕсто-нӕн уыдис, кӕрӕдзийӕн цы радзырдтаиккой, уый.
Азтӕ кӕуылты атахтысты ӕмае йӕ пенсимӕ цӕуыны афон куыд ӕрбалӕууыд, уымӕн ницы базыдта Агыса. 1963 азы рацыд пенсийы. Йӕ дыууӕ лӕппуйы Руслан ӕмӕ Аслӕнбег, чызг Людӕ та нырма скъоладзаутӕ уы-дысты. Хистӕр лӕппу скъолайы фӕстӕ горӕт Ейскы
168
Багаты Аврам
тӕхджыты уӕлдӕр ӕфсӕддон авиацион училищемӕ бацӕуынвӕнд куы скодта, уӕд йӕ мад Равенкӕйы нӕ фӕндыд. Фӕлӕ фыд загъта: «Уый ныр лӕг у, зоны, цы кӕнын хъӕуы, уый».
Фӕндарасты ныхӕстӕ уыдысты уыдон, 30 азы хӕ-стон-уӕлдӕфон тыхты чи баслужбӕ кодта, уымӕн, Агысайы хистӕр фырт Русланӕн.
1974 азы 26 апрелы Туркестаны ӕфсӕддон зылды авиацион городоктӕй иуы ӕмбисӕхсӕв телефоны дзӕнгӕрӕг райхъал кодта капитан Бедойы-фырты. Ӕнӕнхъӕлӕджы хабарӕй фергъуыйау Руслан: амард йӕ фыд.
Капитан ӕрхӕццӕ йӕ фыды ӕвӕрӕн бон ӕмӕ са-ударӕн ӕмбырды фехъуыста Тауытты Данелы ныхас Агысайы сгуыхтдзинӕдты тыххӕй. Хӕдӕфсарм хӕстон сӕ йӕхӕдӕг афтӕ бӕстон никуы радзырдта...
Данелы фырт Валери куыд зӕгъы, афтӕмӕй йӕ фыд хӕсты фӕстӕ алы аз дӕр Уӕлахизы бон бӕрӕг кодта йӕ хӕстон ӕмбал ӕмӕ хӕлар Бедойты Агысаимӕ Сунжӕйы.
Фыды фарн, дам, мӕрдтӕм нӕ цӕуы, фӕзӕгъ-ынц. Агысайы фарнӕй уӕлдай тынгдӕр фӕхайджын йӕ хистӕр фырт Руслан — ДОСААФ-ы республикой Советы раздӕры сӕрдар, авиацийы инӕлар-майор, ныр Ветеранты советы сӕрдары хӕдивӕг.
... Уӕлахизы Парады истори 1945 азыл нӕ фӕци. Уый фӕстӕ дӕр ма бирӕ парадтӕ уыдис. 1976-1979 азты майор Бедойы-фырт ахуыр кодта Юрий Гагарины номыл ӕф-сӕддон уӕлдӕфон академийы командой факультеты ӕмӕ ӕртӕ хатты архайдта Мӕскуыйы Сырх фӕзы парадты. Русланмӕ афтӕ каст, цыма тӕхӕджы райст-бавӕрд рӕсу-гъд дарӕсы бӕсты йӕ уӕлӕ сты йӕ фыды тарцъӕх цухъ-хъа ӕмӕ сырх куырӕт (куыд арӕх-иу сӕ ӕрбакодта йӕ рагбонты!). Сӕрыстырдзинадӕй-иу айдзаг йӕ риу. Ӕртӕ хатты райста ССР Цӕдисы хъахъхъӕнынады министрӕй арфӕйы гӕххӕттытӕ «За отличную строевую выучку»,
ХУРТУАН 169
1977 азы та йын йе ‘мбӕлттӕй цалдӕримӕ саккаг кодтой зӕрдылдарӕн нысан «Цытджын Октябры 60 азы».
Афтӕ ӕрфыстой сӕ нӕмттӕ фыд ӕмӕ фырт — Бедойты Агыса ӕмӕ Руслан — бӕстӕйы сӕйраг фӕзы цы парадтӕ вӕййы, уыдоны историйы. Макуы байсысӕд ироны лӕгдзинад!
Газет «Рӕстдзинад»,
2015 азы 6 июнь.
170
Богаты Аврам
ДЫУУАДӔС ЦӔФЫ ИУ ЦӔФЫ ХУЫЗӔН
9 Майы Уӕрӕсейы ӕмӕ бирӕ фӕсарӕйнаг бӕстӕты рӕстзӕрдӕ адӕмтӕ бӕрӕг кодтой фашизмыл Уӕлахизы 70 азы. Уал азы рацыд, Фыдыбӕстӕйы Стыр хӕсты ӕмӕхстыты гӕрӕхтӕ куы банцадысты, уӕдӕй нырмӕ. Уыцы ӕмӕхстытӕ дунейыл айхъуысын кодтой гитлерон Германыл советон адӕмы ӕмӕ йӕ хъӕбатыр Гӕрзифтонг тыхты историон Уӕлахизы хабар.
Райгуырӕн бӕстӕ аккаг хуызы чи хъахъхъӕд-та, уыцы милуангай хӕстонты ’хсӕн уыдысты Хуссар Ирыстоны рӕсугъддӕр кӕмттӕй иу — Чеселтгомы цӕрӕг Челӕхсаты мыггаджы минӕвӕрттӕ дӕр. Мӕнӕ цы фыст ис уый тыххӕй Дзабиты Зарбеджы чиныг «Чеселтгом»-ы (рацыд 2000 азы Цхинвалы) 158-ӕм фарсыл: «Фашистты ныхмӕ удуӕлдай тох кодтой Челӕхсаты Кимыцы фырт-тӕ цыппарӕй. Нал ӕрыздӕхт сӕ кӕстӕр Екти. Сарди хӕцыд япойнаг милитаристты ныхмӕ Хасаны цады цур, финӕгты ныхмӕ, ныххӕццӕ Берлинмӕ хӕцгӕ. Уым 1945 азы 6 майы уӕззау цӕф фӕцис. Ӕдӕппӕт уыд «дыууадӕс цӕфы иу цӕфы хуызӕн».
Челӕхсаты мыггаджы хъӕбатыр хӕстонтӕй Сардийӕ (Сергей) фылдӕр цӕфтӕ ничи фӕци. Сырх Ӕфсады рӕнхъытӕм ацыд 1936 азы. 1938-1939 азты дивизийы ко-мандӕгӕнӕг Георгий Жуковы разамындӕй активонӕй ар-хайдта цад Хасан ӕмӕ цӕугӕдон Халхин-Голы районы япойнаг тыхӕйисджыты ныхмӕ тохты. Фӕцӕф йӕ къах. 1939 азы фӕци йӕ службӕйы ӕмгъуыд ӕмӕ ноябры кӕ-рон рацыд сӕхимӕ. Фӕлӕ йын поезды фехъусын кодтой, урсфинӕгтимӕ хӕст кӕй райдыдта, уый. Арвыстой йӕ фронтмӕ. Урсфинӕгтимӕ тохты бафтыд йӕ хӕстон фӕл-тӕрддзинадыл. Ацы тохты Сарди фӕцӕф дыууӕ хатты. Куы-иу фӕдзӕбӕх, уӕд та-иу ногӕй йе 'фсӕддон хайы балӕууыд.
ХУРТУАН
171
1940 азы Челӕхсаты Сардийы арвыстой аехсӕзмаейон курсытӕм. Ахуыры фӕстӕ бахауд горает Львовмӕ. Уым ӕй ӕраеййаефта Фыдыбаестӕйы Стыр хӕст. Немыцаг-фашистон ӕфсӕдтӕ горӕтмӕ куы ’рбаввахс сты, уаед кӕ-стӕр лейтенант Челехсайы-фырт йӕ хаестон аембӕлттимӕ архайдта хъахъхъаенынадон тохты. Львов хъахъхъӕны-ныл тохы фаецаеф Сергейы рахиз къах, фӕлӕ медсанбат -мӕ нӕ ацыд, дарддӕр хӕцыд фашистты ныхмӕ.
Ӕрыгон афицер Челаехсаты Сергей (Сарди) Украинӕйы бирӕ хъахъхъӕнынадон хӕстыты архайдта. 1942 азы зымӕджы немыцаг-фашистон аефсӕдтӕ Мӕскуыйы бынмӕ даераенгонд куы ’рцыдысты, уӕд гит-леронтӕ сфӕнд кодтой сӕрды Кавказ ӕмӕ Сталинград бацахсын. 1942 азы сӕрды Сергей ротаейы командиры хӕдивӕгӕй кӕм службӕ кодта, уыцы 15-ӕм мотоӕхсӕг бригад ӕппӕрст ӕрцыд Сталинграды районмӕ. Горӕт Калачмӕ бацӕуӕнты ӕрфидар. Бригады хӕстонтӕ карз тохты куынӕг кодтой знаджы удаегас тыхтае ӕмӕ техникӕ.
Командӕкӕнынады бардзырдмае гӕсгӕ бригады арӕзт ӕрцыд, знаджы фаесчъылдымы десантон операцитӕ чи хъуамӕ ӕххӕст кодтаид, ахӕм къорд сӕдае адӕймагӕй. Йӕ командир уыдис не ’мзаеххон майор Цоцийы-фырт. Уыцы къорды уыд Челӕхсаты Сергей дӕр.
Кӕстӕр лейтенант Челаехсаты Сергей гитлеронтимӕ хӕстӕмбӕлды фӕцаеф, фӕлае цӕфӕй дӕр знаггад кодта фашисттӕн. Десантон къордыл ӕрцыд зиантӕ. Чи ма дзы баззад, уыдон сӕ размае ӕвӕрд хӕс сӕххӕст кӕныны фае-стае ӕрбахызтысты фронты хаххы саерты ӕмӕ баиу сты Сталинград хъахъхъӕнджытимае. Тохтаей иуы фаемард ротаейы командир. Ротӕйӕн командӕкӕнынад йӕхимае райста Челӕхсаты Сергей. Йӕ дӕлбар хӕстонтӕ аевды-стой стыр лаегдзинад аемӕ хъӕбатырдзинад. Гитлеронтае фӕтыхджындӕр кодтой сӕ размаебырст, фаелӕ советон салдӕттӕ хъаеддых лӕууыдысты сае хъахъхъаенынадон
172
Богаты Аврам
арӕнтыл. Боны дӕргъы-иу хатгай фӕстӕмӕ аппӕрстой гитлеронты ӕхсӕз-аст атакӕйы. 1942 азы 29 ноябры лейтенант Челӕхсаты Сергей уӕззау цӕф фӕци. Уый уыдис йӕ цыппӕрӕм цӕф. Бахауд госпитӕлмӕ. Иудзӕвгар дзы ахуыссыд, стӕй йӕ дохтырты къамис рарвыста сӕхимӕ йӕхи кӕронмӕ сдзӕбӕх кӕнынмӕ. Куы фӕхъӕддых, уӕд ацыд ногӕй знаджы дӕрӕн кӕнынмӕ. Бахауд 391-ӕм ӕхсӕг дивизийы 1024-ӕм ӕхсӕг полкъмӕ. Снысан ӕй кодтой ротӕйы командиры хӕдивӕгӕй. Архайдта Ныгуылӕн Украинӕ ӕмӕ Польшӕ сӕрибар кӕныныл тохты.
Лейтенант Челӕхсаты Сардийы — ротӕйы командиры ӕхсар ӕмӕ лӕгдзинад зындгонд уыдис ӕхсӕг полчъы салдӕттӕ ӕмӕ афицертӕн. Ӕмӕ иуахӕмы Одеры фал-лаг фарсмӕ бахизыны операцимӕ полкъ йӕхи куы цӕт-тӕ кодта, уӕд фыццаг кӕй арвитыны фӕдыл фарстайы схауд ӕхсарджын афицер, лейтенант Челӕхсайы-фырты хал. Мӕйдар ӕхсӕвы, ӕнӕ артиллерион цӕттӕкӕны-надӕй, хӕстонтӕ райдыдтой Одеры иннӕ былгӕронмӕ хизын. Лейтенант Челӕхсайы-фырты ротӕ уайтагъд фӕ-фалейӕ. Гитлеронтӕ ма ӕхсын бӕргӕ райдыдтой, фӕлӕ байрӕджы. Ротӕ райдыдта хӕцӕн бынӕттӕ уӕрӕхдӕр кӕнын. Гитлеронтӕ рацыдысты контратакӕйы, цӕмӕй хъӕбатыр сырхӕфсӕддонты донмӕ бакалой. Бацайдагъ армӕй хӕст. Челӕхсайы-фырт фашисттӕй иуы амардта, фӕлӕ йӕхӕдӕг дӕр фӕцӕф. Медсанбаты йын йӕ цӕф сдзӕбӕх кодтой, ӕмӕ ацыд йе 'фсӕддон хаймӕ, дарддӕр дӕрӕн кодта знаджы.
...Полкъ штурмӕй иста горӕт Нейштадт. Фыццагдӕр уырдӕм чи бацыд, уыдон уыдысты Челӕхсаты Сардийы ротӕйы хӕстонтӕ. Сӕ размӕ лӕууыд ахӕм хӕс: гит-леронтӕн горӕты хид срӕмудзын ма бауадзын. Ӕмӕ сӕххӕст кодтой сӕ хӕс. Горӕтыл тохты нӕ салдӕттӕ уа-цары райстой 1500 салдат ӕмӕ афицеры, ныддӕрӕн кодтой 12 танчы, знаджы бирӕ хӕцӕн бынӕттӕ. Ардыгӕй
ХУРТУАН
173
полкъ дарддӕр абырста Берлинырдӕм. Знаджы ныхмӕ хъӕбатырӕй хӕцыд лейтенант Челӕхсайы-фырт. Бирӕ тохтӕй иуы уый скуынӕг кодта фондз фашисты, ротӕйы хӕстонтӕ та гитлеронтӕй ныццагътой ссӕдзы бӕрц.
1945 азы 6 майы Берлинмӕ бацӕуӕнты карз тохтӕй иуы хистӕр лейтенант Челӕхсаты Сергей фӕци уӕз-зау цӕф. Фӕцӕф йӕ сӕр. Уый уыдис Сардийы дыуу-адӕсӕм цӕф. Тохы быдыры лӕгдзинад, ӕхсар ӕмӕ хъӕбатырдзинад равдисыны тыххӕй Челӕхсайы-фырт хорзӕхджын ӕрцыд Сырх Стъалыйы дыууӕ орденӕй, бирӕ майдантӕй.
Хӕсты фӕстӕ Челӕхсаты Сергей сыздӕхт йӕ райгуы-рӕн Дзауы районмӕ ӕмӕ, коммунистӕн куыд ӕмбӕлд, афтӕ куыста цӕсгомджынӕй. Уыд районы колхозты ӕмӕ совхозты партион организациты секретарь. Йӕ хорз куысты тыххӕй хорзӕхджын ӕрцыд алыхуызон хӕр-зиуджытӕй. 1996 азы бацыд йе ’нусон дунемӕ, кад ӕмӕ йӕ радимӕ баныгӕдтой Дзауы уӕлмӕрды.
Сергейӕн йӕ цардӕмбал Карсанты Таймуразы чызг Верӕ дӕр Фыдыбӕстӕйы Стыр хӕсты архайӕг уыд, хъахъхъӕдта Кавказы хӕхты ӕфцгуытыл ахизӕн бы-нӕттӕ. Иу рӕстӕджы куыста медициной хойӕ Цхинвалы ӕфсӕддон госпитӕлы. Уым уыдысты цӕф советон хӕ-стонтӕ. Йӕ хорз куысты тыххӕй йын саккаг кодтой пад-дзахадон хӕрзиуджытӕ.
Раздӕр куыд загътон, афтӕмӕй Сергейы ӕфсымӕртӕ дӕр уыдысты хӕсты. Сӕ иу — Екти — йӕ къонайыл нал сӕмбӕлд, 1942 азы фӕмард Мӕскуыйы бынмӕ. Иннӕ ӕфсымӕртӕ — Петя ӕмӕ Ефин — цӕфтӕй сыздӕхты-сты сӕ райгуырӕн Ирмӕ. Фӕстагмӕ цардысты Цӕгат Ирыстоны. Уым, Хӕтӕлдоны, арвыстой сӕ царды фӕстаг азтӕ.
Челӕхсаты Сергейы ӕртӕ лӕппуйы дӕр службӕ кодтой Советон ӕфсады рӕнхъыты. Хистӕр — Эльбрус у РЦИ-Аланийы сгуыхт аразӕг, цӕры Дзӕуджыхъӕуы.
174
Богаты Аврам
Астӕуккаг фырт Ботаз дӕр аразӕг уыд. 1992 азы Черменыхъӕуы куыста. Октябры-ноябры змӕст бонты бахауд сыхаг нациты сабыр цард сызмӕнтӕг фыдгӕн-джыты къухмӕ, ӕмӕ йӕ фыднад фӕкодтой, сси инвалид, цӕры Дзауы поселочы. Кӕстӕр фырт Хъазыбеджы, чи-ныг «Ирыстон ӕмӕ ирӕттӕ»-йы авторы, национ преми «Нарты фӕткъуы»-йы лауреаты, Советон ӕфсады афице-ры, Ирыстоны Хуссар ӕмӕ Цӕгат хайы дӕр зонынц адӕм ӕхсӕнадон архайӕгӕй.сӕ хӕрзгӕнӕгӕй, ӕгъдауджын лӕгӕй. Цардӕй бафсӕдӕнт се ’ппӕт дӕр.
Газет «Рӕстдзинад»,
2015 азы 8 август.
ХУРТУАН
175
ФИЛИМЫ СТЪАЛЫ
Горӕтгӕрон районы кӕройнагдӕр хъӕутӕй иумӕ — Тарскӕмӕ — Дзӕуджыхъӕуӕй дыууӕ фӕндаджы ис, сӕ иу — поселок Хуссайрагыл, иннӕ та — Октябрыхъӕуыл. Дыккаг фӕндаг хъӕумӕ цӕуы Тарскӕйы комыл. Куыддӕр комӕй ахизай ӕмӕ хъӕуы бынмӕ стыр хи-дыл бауайай, афтӕ галиуырдыгӕй райдайы уӕлмӕрд. Ӕфсӕйнаг быруйӕ ӕхгӕд уӕлмӕрд, хӕрзӕфснайд, ин-гӕнты рӕнхъыты ‘хсӕн — асфальтӕй ӕмбӕрзт нарӕг фӕндаг. Йӕ цӕрӕнбон бирӕ амалхъом тарскӕйаг лӕг Дзукъаты Валерийӕн, уӕлмӕрдты аивдзинады хабӕрттӕ уый хъуыддӕгтӕ сты.
Хъӕумӕ ацы фӕндагыл цӕуджыты цӕст ӕнӕ ‘рхӕ-цгӕ нӕ фӕвӕййы уӕлмӕрдты цыртдзӕвӕнтӕй иуы сӕр-мӕ мӕнгагъуысты бынмӕ дардмӕ ӕрттиваг Сыгъзӕрин Стъалыйыл.
Кӕй Стъалы у уый? Цӕй тыххӕй йын ӕй саккаг код-та Советон Хицауад?
Уый тарскӕйаг сгуыхт лӕг Абайты Филимы майдан «Сыгъзӕрин Стъалы»-йы къопи у. Хицауад ын уыцы хӕрзиуӕг саккаг кодта йӕ хъазуатон куысты тыххӕй.
Чи у уӕдӕ Абайты Филим? Цы кусӕг уыд?
1945 азы Тарскӕйы ӕрцӕрыны размӕ Хуссар Ирыстоны Дзауы районы Сыбайыхъӕуы цард. Гуыргӕ дӕр уым ракодта 1898 азы. Дыууӕ ӕмӕ ссӕдзаздзыдӕй бацыд ленинон партийы рӕнхъытӕм ӕмӕ уӕдӕй фӕстӕ-мӕ бӕрнондзинады тыхджындӕр ӕнкъарӕн ӕрцард йӕ зӕрдӕйы, йӕ хъуыдыты. Цӕсгомджынӕй ӕххӕст кодта партийы фӕдзӕхстытӕ. Уыдонӕй ӕппӕты кадджын-дӕр фӕдзӕхст уыд Октябры ӕнтыстытӕ хӕцӕнгарзимӕ бахъахъхъӕнын. Ӕмӕ Филим ӕрлӕууыд, Гуырдзыстоны меньшевикты ныхмӕ чи тох кодта, уыдоны рӕнхъы.
Мидбӕстон хӕст куы фӕци, уӕд Абайты Миткайы хистӕр лӕппу Филим ӕрыздӕхт, ӕвзонг лӕппуйӕ кӕм
176
Богаты Аврам
цард, уыцы хохаг хъӕу Згъуыбирмӕ ӕмӕ ныххӕцыд йӕ фыдӕлты дӕсныйадыл — кодта хортауӕджы куыст. Фӕлӕ йӕ къӕхтыл фидар слӕууынмӕ чи хъавыд, уыцы ӕрыгон советон хицаудзинады хъуыдис хъӕппӕрисджын, политиком зонындзинӕдтӕй ифтонг ахуыргонд адӕм, сабыр дуджы социалистон хӕдзарад чи хъуамӕ баби-ноныг кодтаид, нӕ паддзахад аразын кӕмӕ каст, ахӕм адӕймӕгтӕ.
1922-1925 азты уыдис Згъуыбиры районы милицӕйы хайады хицау. 1925-1929 азты та куыста районы фӕл-хасадон кооперацийы. 1930 азы йӕ сыбайаг колхозонтӕ равзӕрстой йӕ райгуырӕн хъӕуы колхоз «Сӕрибар»-ы сӕрдарӕй. Ӕртӕ азы фӕстӕ та сси Хуссар Ирыстоны автономон облӕсты Ручъы хъӕусоветы сӕрдар ӕмӕ дзы фӕкуыста 1941 азмӕ.
Цард нывылӕй-нывылдӕр кодта. Адӕм кӕрӕдзи бам-баргӕйӕ тырныдтой ӕхсӕнадӕн пайдайаг фӕллоймӕ, ахуыры бӕрзӕндтӕм. Фӕлӕ сын фӕсарӕйнаг сау тыхтӕ сӕ фӕндтӕ ӕрбайхӕлдтой, нызгъӕлӕнтӕ сты милуангай куыстхъом лӕппуты бӕллицтӕ. Райдыдта хӕст, уымӕй размӕ историйы чи никуыма уыдис, ахӕм ӕвирхъау хӕст, Фыдыбӕстӕйы Стыр хӕст. Уыцы уӕззау азты Филимы ногӕй равзӕрстой Сыбайы колхозы сӕрдарӕй. 1943 азы уый йе ‘хцайы ӕвӕрӕнтӕй бахаста 40 мин сомы танкты колоннӕ саразынмӕ.
1945 азы Абайты Филим йӕ бинонтимӕ йӕ цӕрӕн-бынат раивта Цӕгат Ирыстонмӕ ӕмӕ ӕрбынӕттон Тарскӕйы хъӕуы. Куыста рӕнхъон колхозонӕй, дыууӕ азы фӕста та йӕ Хетӕгкаты Къостайы номыл колхозы сӕрдарӕй равзӕрстой (уӕд Тарскӕйы ӕртӕ колхозы уыдис). Сӕрдарӕй кусыны фӕлтӕрддзинад уыдис Филиммӕ, Згъуыбиры ӕмӕ Сыбайы колхозты хуымгӕн-ды тъӕпӕнтӕ хӕрзчысыл уыдысты. Хӕхбӕстӕ хӕхбӕ-стӕ у. Ам та Тарскӕйы колхозтӕн уӕд сӕ хуымзӕххытӕ Цӕлыччы уыдысты. Фӕсхохӕй рацӕугӕ (Къуыдаргомӕй,
ХУРТУАН
177
Сыбагомӕй, Челятӕй, Рукъӕй) адӕм цин кодтой, ахӕм фӕлмӕн ӕмӕ хъӕздыг саумӕр зӕххытӕй сӕм хай кӕй ӕрхауд, ууыл, ӕмӕ ма сӕ кусынӕй цы ‘фсӕста. Кӕм бӕх-ты бричкӕты, кӕм та галуӕрдӕтты цыдысты Тарскӕйӕ Цӕлыччы быдыртӕм кусынмӕ. Фылдӕр нартхор тыд-той сӕ хуымты. Фӕлӕ хӕсты фӕстӕ дыууӕ фӕззӕджы хурджын рӕстӕджы аххосӕй ницы уыйас фесгуыхтысты сӕ нартхоры хуымтӕ. Адӕм уыдысты хорхъуаг.
Филимы равзӕрст хорзӕн фӕци колхозӕн. 1947 азы боныхъӕд дӕр хуыздӕр уыдис. Ӕмӕ Абайы-фырт сфӕнд кодта йӕ колхозонтимӕ рекордом тыллӕг райсын. Йӕхицӕй куыд домдта, йӕ колхозы бригадиртӕ ӕмӕ зве-новодтӕй дӕр афтӕ — хӕрзхъӕд куыст. Уыдон та ахӕм куыст домдтой колхозонтӕй. Ӕмӕ сӕ нартхоры хуымтӕ хорз ӕфсины хъӕдындзы нарӕг хуымтау уыдысты сыгъ-дӕг. Ноджы ма сӕм агроном хъацӕнтӕй базилын кодта, ӕмӕ нартхоры хъӕлзӕнг ӕвзартӕй адӕймаджы зӕрдӕ рухс кодта.
Уыцы аз февралы уыдис СЦКП-йы ЦК-йы Пленум. Уый рахаста уынаффӕ «Хӕсты фӕстӕйы азты хъӕу-уон хӕдзарады рӕзты мадзӕлтты тыххӕй». Уыцы аз 29 мартъийы Пленумы уынаффӕтӕ царды рауадзыны тыххӕй ССР Цӕдисы Сӕйраг Советы Президиум рауагъ-та Указ «О присвоении звания Героя Социалистического Труда и награждении орденами и медалями колхозников, работников МТС и совхозов за получение высоких урожаев пшеницы, ржи, кукурузы, сахарной свеклы и хлопка». Фӕстӕдӕр та ахӕм Указтӕ фӕзынд хъӕуты фӕллойгӕнджытӕй ӕндӕр дӕсныйӕдтыл кусджыты дӕр схорзӕхджын кӕныны тыххӕй. Бӕлвырд амынд сӕ уыдис, цавӕр ӕнтыстдзинӕдты тыххӕй уыд хъӕууон фӕл-лойгӕнджыты бавдисӕн Райгуырӕн бӕстӕйы ӕппӕты уӕлдӕр кӕнӕ йын ӕндӕр хӕрзиуӕг раттынмӕ.
Цӕмӕн бахъуыдис ССР Цӕдисы Сӕйраг Советы Президиумы ацы Указты сӕр? Цӕмӕй Фыдыбӕстӕйы *12
178 Богаты Аврам
Стыр хӕсты советом адӕм знагыл куыд фӕуӕлахиз сты, афтӕ фӕуӕлахиз уой ӕндӕр знагыл — бӕстӕйы хӕдзар-хӕлдыл. Уый тыххӕй та ӕрзайын кӕнын хъуыдис хор. Куыд фӕзӕгъынц, афтид голлаг, дам, хъен нӕ лӕууы. Адӕмӕн хойраг куынӕ уыдаид, уӕд бӕстӕйы хӕлд хӕ-дзарад йӕ къахыл рӕхджы не слӕууыдаид. Фӕлӕ хӕ-сты азты зылд кӕмӕ нал цыд, уыцы быдыртӕ хуызӕнӕн тыллӕг раттынмӕ цӕттӕ нӕ уыдысты. Ноджы ма дыууӕ азы фӕд-фӕдыл хурӕй ӕфхӕрд дӕр бавзӕрстой уыцы быдыртӕ хӕстӕфхӕрды фӕстӕ. Ӕмӕ уӕддӕр ссарын хъуыдис ахӕм тыхтӕ, ӕппӕт зындзинӕдтыл чи хъуамӕ фӕуӕлахиз уыдаид. Ныфс фӕстагмӕ амӕлы, фӕзӕгъ-ынц. Ныфс та стыр ныфс уыдис фӕсхохӕгтӕм. Ӕппӕтӕй ныфсджындӕр та Абайы-фырт уыдис. Хуымӕтӕджы йын нӕ саккаг кодта хӕсты размӕ азты хорз куысты тыххӕй советон хицауад майдантӕ «За трудовую доблесть» ӕмӕ «За трудовое отличие», стӕй Фӕллойадон Сырх Тырысайы орден. Хӕсты азты Сыбайы хъӕуы колхозӕн арӕхстджын разамынды тыххӕй та йын «Фыдыбӕстӕйы Стыр хӕсты намысджын фӕллойы тыххӕй» майдан лӕв-ӕрд ӕрцыд.
Ныр Тарскӕйы Хетӕгкаты Къостайы номыл колхозы сӕргъы ӕрлӕугӕйӕ Филим куыд Ленины партийы уӕнг, афтӕ дысвӕлдӕхтӕй бавнӕлдта партийы фӕстаг Пленумы уынаффӕтӕ ӕххӕст кӕнынмӕ. Кад ӕмӕ на-мыс дзы сарзыны тыххӕй нӕ, уыдон хъуаг нӕ уыд, фӕлӕ зӕхх сӕндидзын кӕныны, бӕстӕйӕн хор раттыны тыххӕй. Колхозонты ӕууӕндын кодта сӕ тыхтыл. Йӕ ӕгӕрон ныфсӕй сӕ ныфсхастдӕр кодта.
Хӕсты фӕстӕ азты адӕмы сӕ хъарутыл баууӕн-дын кӕнынмӕ, хӕрзхъӕд куыстмӕ ӕмӕ хуымзӕххытӕй фӕззӕджы хъӕздыг тыллӕг райсынмӕ сарӕзта йӕ куыст бӕстӕйы Коммунистом парти дӕр. Йӕ Центрон Комитеты директивӕтӕ сӕххӕст кӕныны хъуыддагыл стыр куыст бакодта партийы Цӕгат Ирыстоны обком дӕр
ХУРТУАН
179
республикӕйы Министрты Советимӕ. 1947 азы июны уы-дис партийы обкомы пленум. Доклад дзы скодта респу-бликӕйы Министрты Советы сӕрдар Гӕззаты Алексей. Пленумы бахыгътой хортауӕнты бӕрӕггӕнӕнтӕ, сбӕл-вырд кодтой тыллӕг ӕфснайыны хӕстӕ.
Пъланӕй 120 мин гектары бӕрц фылдӕр байтыдтой уыцы аз хортӕ Ирыстоны хъӕууон хӕдзарады фӕллой-гӕнджытӕ, уыдонӕй 71 мин гектары — нартхор, уый дӕр уыд пъланӕй фылдӕр. Быдыртӕм аластӕуыд ӕртиссӕдз мин тоннӕйӕ фылдӕр бынӕттон хъацӕнтӕ.
Кӕд 1946 азы хус рӕстӕг бӕстӕйы бирӕ районты тыллӕгӕрзад ӕмбис фӕкодта ӕмӕ уӕлӕмхасӕн зындзи-нӕдтӕ сӕвзӕрд, уӕддӕр ССР Цӕдисы Министры Совет республикӕйы колхозтӕ ӕмӕ совхозтӕн стыр ӕххуыс бакодта: 900 тоннӕйы нартхоры тауинаг, 100 тоннӕйы сойӕйы, 30 тоннӕйы гӕны тауинаг, феххуыс кодта ӕн-дӕр культуртӕй дӕр.
Нартхор ӕфснайӕнтӕм цӕттӕ кодтой хӕстон ныб-бырстмӕ цӕттӕгӕнӕгау. Газет «Правдӕ» уыцы бонты фыста: «Если весенний сев первый этап в наступлении на подъем сельского хозяйства, то уборка урожая является вторым и притом решающим этапом этого наступления». «Тохмӕ» сӕхи цӕттӕ кодтой, хӕдзарӕдты ма цы стӕм ихсыд хӕдтулгӕтӕ ӕмӕ трактортӕ уыдис, уыдон дӕр. Хъӕуты нывылгонд ӕмӕ хыгъды ӕвӕрд цыдысты ласӕн-гӕрзтӕ, цӕвджытӕ, халамӕрзӕнтӕ. Хыгъды ӕвӕрд цыдысты галтӕ ӕмӕ бӕхтӕ дӕр.
Аивгъуыдта сӕрд. Ралӕууыд фӕззӕг. Дзӕгъӕлы нӕ фӕци Абайты Филимы удцыренӕй архайд, йӕ тырнын-дзинад, йӕ домӕн. Ӕрмӕриныйас дыгай-ӕртыгай ӕф-сиртӕ ныззӕбултӕ сты йӕ хуымты нартхоры хъӕдтыл. Зӕрдӕ сӕ ради. «Уыдзӕнис бӕстӕмӕ хор, нӕртон хор!» - цингӕнгӕйӕ хъуыды кодта йӕхинымӕр сӕрдар.
1948 азы уалдзӕджы республикой газет «Социалистическая Осетия» фыста: «...Абаев с помощью
180
Богаты Аврам
агрономов применял на колхозных землях передовые агромероприятия, которые способствовали повышению урожайности. Многие звенья добились рекордных урожаев. Так, на восемнадцати гектарах выращено по 72,6 центнера кукурузы с гектара, с каждого из 183 гектаров кукурузы было собрано по 25,8 центнера при плане девятнадцать. Колхоз перевыполнил-урожайность и по другим культурам».
Иудзырдӕй, уӕды барӕнтӕм гӕсгӕ 1947 азы, куыд фӕзӕгъынц, нартхор тугыл аскъуыд. Бӕрзонд хорӕр-зады тыххӕй Хетӕгкаты Къостайы номыл колхозы звеноты разамонджытӕй ӕмӕ рӕнхъон колхозонтӕй бирӕтӕ райстой хицауадон хӕрзиуджытӕ. 1948 азы 9 мартъийы ССР Цӕдисы Сӕйраг Советы Президиумы Указмӕ гӕсгӕ Цӕгат Ирыстоны хъазуатон фӕллойгӕн-джытӕй Социалистон Фӕллойы Хъӕбатыры ном цы ӕх-сӕрдӕс адӕймагӕн лӕвӕрд ӕрцыд, уыдоны ‘хсӕн уыд Горӕтгӕрон районы Хетӕгкаты Къостайы номыл колхозы сӕрдар Абайты Филим дӕр. Уымӕй размӕ ӕмӕ уый фӕ-стӕ дӕсгай азты дӕр советон хицауад ахӕм рӕдау никуы уыдис хӕрзиуджытыл. Уый уыдис парти ӕмӕ хицауады раст политикӕ. Хӕстӕй ма чи сыздӕхт, уыцы куыст-хъом нӕлгоймӕгты хӕцынмӕ арӕхсынӕй раздахын хъуыд кусынмӕ арӕхсынырдӕм. Уый тыххӕй та сын хъуыдис исты разӕнгардгӕнӕг мадзӕлттӕ аразын. Уымӕ гӕсгӕ фӕзынд 1947 азы 29 мартъийы ССР Цӕдисы Сӕйраг Советы Президиумы Указ. Ӕхсырф ӕмӕ дзӕбугджын ӕхсӕрдӕс «Сыгъзӕрин Стъалы»-йы ӕрха-уд уӕд Цӕгат Ирыстонмӕ. Уыдонӕй дыууӕ — Тарскӕйы хъӕумӕ. Социалистон Фӕллойы дыккаг тарскӕйаг Хъӕбатыр та уыдис Осипенкойы номыл колхозы звеновод Икъоты Христофор. Уымӕ дӕр бӕрзонд хӕрзиуӕг ӕрха-уд 1947 азы нартхоры хъӕздыг тыллӕг райсыны тыххӕй.
Абайты Филим Къостайы номыл колхозы сӕрдарӕй фӕкуыста дӕс азы, уый фӕстӕ ма уал азы та хъӕдгӕсӕй
ХУРТУАН
181
бакуыста. Уыцы азты хъӕдмӕ ныры хуызӕн ахастдзинад нӕ уыд. Алы бӕлас дӕр сӕрмагондӕй хыгъды уыдис. Хъӕуы ӕрдзон газы кой уӕд хъусгӕ дӕр ничи фӕкодта. Сӕрдӕй, зымӕгӕй цӕрджытӕ сугӕй архайдтой. Суг та хъӕдӕй ластой. Уыдис, билет нӕ райсгӕйӕ-иу сугӕн бӕ-лас чи ракалдта, ахӕмтӕ дӕр. Фӕлӕ дзы Филим уайдзӕ-фӕй дарддӕр ӕфхӕргӕ никуы никӕй бакодта. Уӕздан лӕг уыдис, фӕлмӕнзӕрдӕ, ӕмбаргӕ ӕмӕ фендджын. Уӕд, 1961 азы онг, карджын колхозонтӕн пеней дӕр нӕма фыстой, бирӕтӕм суг ӕрласыны тыххӕй билет балхӕны-ны фаг ӕхца дӕр нӕ уыд. Хъӕдгӕс ӕмбӕрста адӕмы тыхст ӕмӕ-иу сын сӕ рӕдыд ӕфхӕрыны онг не ‘руагъта.
Фыдыбӕстӕйы Стыр хӕсты фӕста ма Филимы хӕр-зиуджытыл бафтыдис ноджыдӕр иу — «Кавказ хъахъ-хъӕныны тыххӕй» майдан.
Мидбӕстон хӕсты архайӕг Абайты Филим бӕрнон бынӕтты кусгӕйӕ бӕстӕйы ӕппӕты кадджындӕр хӕр-зиуӕг — Ленины орден (лӕвӕрд цыдис Социалистон Фӕллойы Хъӕбатыры майдан «Ӕхсырф ӕмӕ дзӕбуг»-и-мӕ) райсгӕйӕ ма ноджыдӕр равдыста иу хъӕбатырдзи-над, йӕ цардӕмбал Дзаттионимӕ дунейы рухс фенын кодтой аст сывӕллонӕн! Ракодтой сӕ адӕмы рӕнхъы. Зӕнӕджы хистӕр Надя ӕмӕ хъӕубӕсты уарзон Бекызӕ цардхъуагӕй бацыдысты сӕ ныййарджыты ӕнусон дуне-мӕ. Цӕрынхъуагӕй ахицӕн ацы дунейӕ цардӕгас фондз хойы кӕстӕр ӕфсымӕр Виталик дӕр. Хотӕ се ‘ппӕт дӕр ссардтой сӕ амӕндтӕ. Асиат ӕмӕ Азӕ мӕнӕй хистӕр сты, Винерӕ, Софья ӕмӕ Луизӕимӕ (Дуду йӕ хуыдтам) скъоламӕ иу рӕстӕджы цыдыстӕм. Кӕстӕр хо дохтыры дӕсныйадыл сахуыр кодта, мединститут каст фӕци нӕхи горӕты. Рагӕй фӕстӕмӕ дӕр Мӕскуыйы цӕры, иннӕ хотӕ та — Дзӕуджыхъӕуы. Хуыцау сӕ схайджын кодта цотӕй.
Рӕстӕг дугъон бӕхӕй уӕлдай нӕу, згъоры ӕмӕ згъо-ры. Фӕлтӕр и вы фӕлтӕры. Фӕивта нӕ цардарӕзт дӕр,
182
Богаты Аврам
хъыгагӕн. Абон Абайты Филимы чи зыдта, уыдон хистӕр кары адӕймӕгты номхыгъды сты. Филим цы цахъхъӕ-нӕй фӕзиан, уымӕй фӕхистӕр сты. Фӕлӕ ма сӕ зӕр-дыл хорз лӕууы хъӕубӕсты ӕхсӕнадон царды активон архайӕг, адӕмон депутатты райсоветы депутат, партийы райкомы уӕнг, облӕстон партион конференцийы делегат Абайты Миткайы фырт Филим.
Ивгъуыд ӕнусы фӕндзайӕм азты ӕмбисы бӕстӕйы тӕлтӕг разамонӕг Никитӕ Хрущевы фӕндонӕй хӕр-зиуджыты тыххӕй капекк дӕр куы нал фыстой, уӕд сывӕллӕттӕн хъазӕнтӕ систы ӕмӕ сӕфын райдыдтой. Фӕлӕ Филимы «Хъӕбатыры Стьалы» сӕфт нӕу, бахъ-ахъхъӕдтой йӕ йӕ кӕстӕртӕ.
Уадз ӕмӕ ӕрттивӕд ӕнустӕм ӕмӕ Филимы фарни-мӕ рухс кӕнӕд йӕ цоты бирӕ кӕстӕрты цардвӕндаг!
Газет «Рсестдзинад», 2015 азы 31 октябрь.
ХУРТУАН
183
МӔСКУЫЙЫ БЫНМӔ ТОХТЫ
1941 азы 22 июны сӕумӕцъӕхтыл фашистом Герман ӕрбабырста Советом Цӕдисмӕ. Прибалтикӕйы уӕды цӕдисон республикӕты, Белоруссийы, суанг Хъырымы горӕтты сабырдзинад дӕр ӕрбайхӕлдта гитлеронты авиа-ци, ӕрӕппӕрста сыл бомбӕтӕ. Райдыдта Фыдыбӕстӕйы Стыр хӕст.
Фыдыбӕстӕйы Стыр хӕсты азты егъаудӕр тохтӕн сӕ фыццаг уыдис Мӕскуыйы бынмӕ. Уый ӕрӕвӕрдта бын-дур ӕппӕт Дыккаг дунеон хӕсты бындурон фӕзылдӕн. Немыцаг-фашистон ӕфсӕдтӕн ам цы бӕрзӕйсӕттӕн цӕф ныккодтой советом ӕфсӕдтӕ, уымӕй нызгъӕлӕнтӕ ис гермайнаг ӕфсады «ӕнӕбасӕтгӕдзинады» тыххӕй миф, кӕронмӕ ныгӕд ӕрцыд сӕ арвӕрттывдау тагъд ӕмӕ цы-быр хӕсты пълан «блицкриг».
1941 азы фӕззӕг Мӕскуы хъахъхъӕнджытӕн уыдис фыдӕвзарӕн рӕстӕг. Не ‘фсӕдтӕй цыппар бахау-дысты знаджы ӕрхъулайы. Уӕлдай уӕззаудӕр уыдис уавӕр горӕт Вязьмӕйы районы. Фӕлӕ советом ӕфсӕдтӕ знаджы фӕсчъылдымы дӕр ӕвдыстой лӕгдзинад, хъӕба-тырӕй тох кодтой гитлеронты ныхмӕ, архайдтой ӕрхъу-ла атоныныл. Дивизитӕй ма чи баззад, уыцы ӕфсӕдтӕ хъӕддыхӕй фӕлвӕрдтой Сырх Ӕфсады хӕйттӕм баи-рвӕзыныл. Ахӕм къордтӕй иуы — 50-ӕм ӕхсӕг диви-зийы хӕстонты ӕрхъулайӕ ракодта политиком хайады инструктор, хистӕр политрук Муриты Залуны фырт Дадо. Къорд цыдис хъӕдты ӕмӕ цъымараты ‘хсӕн къахвӕн-дӕгтыл. 300 афицеры ракодта Мурийы-фырт ӕрхъулайӕ.
1941 азы августы Плиты Иссӕйы дӕлбар 50-ӕм бӕхджын дивизийы размӕ ӕвӕрд ӕрцыд знаджы фӕс-чъылдыммӕ баирвӕзыны ӕмӕ йын йӕ коммуникацитӕ ныппырх кӕныны хӕс. Бардзырд ӕххӕстгонд ӕрцыд. Бӕхджын ӕфсӕдтӕ дӕрӕн кӕнын райдыдтой гитле-рон ӕфсӕдты штабтӕ, транспорт, срӕмыгътой хидтӕ,
184
Богаты Аврам
фехӕлдтой бастдзинад. Мӕскуымӕ фашистом ӕфсӕд-ты лӕбурд фӕлӕмӕгъдӕр. Уый уыдис кавалеристты рейды ахсджиагдӕр хӕстӕй иу. Знаг бӕхджын ӕфсӕд-ты цӕфтӕй фӕуыргъуыйау. Гитлерон ӕфсӕдтыл хабар айхъуыст, 100 мин барӕджы ӕрбаирвӕзт фӕсчъылдым-мӕ, зӕгъгӕ. Ӕцӕгӕй та дзы уыдис 5 мин бӕхджын ӕфсӕддоны.
Бирӕ зиантӕ ‘рцыд знагыл уыцы рейды заман. Цалдӕр мин фашистом салдат ӕмӕ афицеры хуысгӕйӕ баззадысты Валдайы цъымараты ӕмӕ хъӕдты, дӕрӕн-гонд ӕрцыдысты сӕдӕгай хӕдтулгӕтӕ, танктӕ ӕмӕ хӕд-дзӕугӕ машинӕтӕ.
Уыцы рейды Плиты Иссӕйы разамындӕй архайдтой Цӕгат Ирыстоны минӕвӕрттӕ ӕмӕ ӕндӕр рӕтты цӕрӕг ирӕттӕ дӕр. Ӕхсардзинад чи равдыста, уыдоны ‘хсӕн уыдысты хистӕр лейтенанттӕ Баскаты Кери, Милдзыхты Хазби, майортӕ Фрийы-фырт, Плиты Иосиф, Гусаты Д.И., медициной службӕйы капитан Зӕлеты Сарӕ, хи-стар лейтенант Ӕхсараты Э.Б., рӕнхъон Колыты В. ӕмӕ бирӕ ӕндӕртӕ.
Сӕ хӕцӕн ӕрмӕг куы фӕцӕйфӕуд кодта, ӕмӕ, знаджы ӕрхъулайӕ тӕссаг куы уыд, уӕд Плийы-фырты дивизи, арӕхстджын маневртӕ кӕнгӕйӕ, рацыд фронты хахмӕ, ӕмӕ, знаджы 430-ӕм фистӕгӕфсӕддон полкъ ныддӕрӕн кӕнгӕйӕ, ӕрбахӕццӕ нӕхионтӕм. Плийы-фырты гвардионтӕ риуӕмбӕрц лӕууыдысты, бӕстӕйы сӕйраг горӕт хъахъхъӕнгӕйӕ.
Мӕскуы байсыны ӕмӕ йӕ зӕххы цъарӕй фесафы-ны тыххӕй операци «Тайфун» фӕсыкк, гитлеронтӕн сӕ фӕндтӕ сӕ хъуыры фӕбадтысты.
1941 азы октябры 50-ӕм кавдивизи хъахъхъӕдта, 29-ӕм ӕмӕ 30-ӕм ӕфсӕдты кӕрӕттӕ кӕм баиу сты, уыцы хӕцӕн бынӕттӕ ӕмӕ, плионтӕй цалдӕр хатты гӕрзиф-тонгдӕр ӕмӕ фылдӕр цы 110-ӕм фистӕгӕфсӕддон дивизи уыд, уый атакӕтӕн ныхкъуырд лӕвӕрдта.
ХУРТУАН
185
Волоколамскы фӕндаг уыдис Мӕскуымӕ бацӕуӕн ахсджиагдӕр стратегион фӕндаг, Сӕйраг командӕкӕ-нынад хуымӕтӕджы нӕ сӕвӕрдта уым танкты ныхмӕ тохгӕнӕг сӕйраг техникӕ ӕмӕ артиллери. Ам, ӕппӕты тӕссагдӕр хӕйттӕй иуы — Теряева Слобода — Кузнецово Городищейы районы — горӕт Клинмӕ фӕндагыл, 16-ӕм ӕфсады командӕгӕнӕг К.К. Рокоссовский сӕвӕрд-та Плийы-фырты 50-ӕм кавалерион дивизи. 9 ноябрӕй 18 ноябрмӕ цыдысты уӕззау тохтӕ. 50-ӕм кавдивизийы бӕхджынты ӕхсардзинадӕн ӕмбал нӕ уыд. Мӕскуыйы бынмӕ дивизийы хӕстон архайджытӕн дӕсны разамын-ды, ӕхсар ӕмӕ лӕгдзинады тыххӕй Плиты Иссӕйы ССР Цӕдисы Хицауад 1941 азы ноябры схорзӕхджын код-та Ленины орденӕй, лӕвӕрд ын ӕрцыд инӕлар-майоры цин. Фӕстӕдӕр йӕ чиныг «Солдатский долг»-ы Советон Цӕдисы Маршӕл К.К. Рокоссовский фыста: «Большую пользу принесли выдвинувшиеся во фланг и тыл гитлеровцам кавалеристы такого боевого генерала, как Плиев».
1941 азы 19 декабрь! тохы быдыры мӕлӕтдзаг цӕф фӕци кавалерион корпусы командир Л. И. Доватор. Корпусӕн командӕкӕнынад йӕхимӕ райста йӕ курди-атджын ӕмбал, инӕлар-майор Плиты Иссӕ.
Хӕсты фыццаг бонтӕй фӕстӕмӕ инӕлар Доваторы бӕхджын корпусы хӕцыд Мӕскуыйаг цирчы хъазахъхъ-аг ансамбль, йӕ сӕргъы зындгонд бӕхылбадӕг Тугъанты М.Н., афтӕмӕй. Мӕскуыйы бынмӕ хӕсты, командӕгӕ-нынады бӕрнон хӕстӕ ӕххӕст кӕнгӕйӕ, фӕмард сты ансамблы иуӕндӕс джигиты. Тугъаны-фырт йӕхӕдӕг та фӕцӕф дыууӕ хатты, фӕлӕ уӕддӕр Берлинмӕ ныххӕц-цӕ. Службӕ кӕнын райдыдта рӕнхъонӕй ӕмӕ йӕ фӕци фӕлтӕрдджын майорӕй. Йӕ хъӕбатырдзинады тыххӕй кавкорпусы цыдис легендӕтӕ. 1945 азы майы фыццаг бонты Тугъаны-фырт ӕмӕ ма джигиттӕй удӕгасӕй чи баззад, уыдон рейхстаджы раз фӕзы равдыстой концерт.
186
Багаты Аврам
Инӕлар Доваторы корпусы 53-аг кавалерион диви-зийы кавалерион полчъы комиссар Кцойты Петр дӕр хӕцыд знаджы ныхмӕ Мӕскуыйы бынмӕ хӕсты рай-дайӕнӕй фӕстӕмӕ. Райгуырӕн бӕстӕйы зӕрдӕ сӕ риу-тӕй хъахъхъӕнгӕйӕ, Кцойы-фырты бӕхджын хӕстонтӕ Мӕскуымӕ хӕстӕг зӕххы алы гӕппӕлы тыххӕй дӕр нӕ ауӕрстой сӕ удтыл. Зӕгъын хъӕуы уый, ӕмӕ фӕстӕ-дӕр Кцойты Петрӕн нӕ бӕстӕйы хицауад саккаг кодта Советон Цӕдисы Хъӕбатыры ном.
Мӕскуыйы бынмӕ хӕсты раргом йӕ курдиат бул-къон Хетӕгкаты Георгийӕн. 1941 азы ноябры нысангонд ӕрцыд 30-ӕм ӕфсады штабы хицауӕй. Ӕфсад хъахъхъ-ӕдта Мӕскуымӕ цӕгат-ныгуылӕнӕрдыгӕй бацӕуӕнтӕ. 30-ӕм ӕфсады командӕгӕнӕг инӕлар Д.Д.Лелюшенко булкъон Хетӕджы-фырты размӕ сӕвӕрдта горӕт Клин знагӕй байсыны хӕс. 1941 азы 6 декабры сыбы-рӕгты 348-ӕм ӕхсӕг ӕмӕ дыууӕ бӕхджын дивизийы Хетӕгкаты Габойы разамындӕй сӕумӕраджы батыд-той знаджы хъахъхъӕнынад. Ӕртыккаг немыцаг танкон къорд ӕнӕнхъӕлӕджы атакӕйӕ фӕсӕццӕ ӕмӕ йӕ фи-стӕг ӕмӕ бӕхджын ӕфсӕдты къорд ныддӕрӕн кодта. 15 декабры не ‘фсӕдтӕ суӕгъд кодтой Клин. Знаджы Клинаг къорд нал уыдис. Размӕбырсты 9 бонмӕ немыцаг ӕфсадӕй инӕлар Лелюшенкойы ӕфсады ныхмӕ чи хӕцыд, уыдонӕй фӕмард 22700 адӕймаджы, дӕрӕнгонд ӕрцыдысты ӕмӕ байстӕуыд 200 танчы, 500 сармадзан ӕмӕ минометӕй, ӕртӕ мин автомашинӕйӕ фылдӕр, уацары ист ӕрцыд цалдӕр мин хӕстоны. Хетӕгкаты Георгийы схорзӕхджын кодтой Сырх Тырысайы орденӕй, сси артиллерийы инӕлар-майор.
30-ӕм ӕфсады бирӕ уыдис ирыстойнӕгтӕ, уы-донимӕ командиртӕ ӕмӕ политруктӕ дӕр. Зӕгъӕм, Гӕджиты В.А., А.И. Равинский, В.И. Корзун, Тотиты З.В., С.А. Амбарцумов, В.А. Егоров, Джык-кайты Г.А., Къубалты Х.А., Салхъазанты М.Къ.,
ХУРТУАН
187
Н.А. Киселев, Дзебойы-фырт ӕмӕ ӕндӕртӕ. Цыфыддӕр знаджы ныхмӕ се ‘ппӕт дӕр хӕцыдысты хъӕбатырӕй.
Мӕскуыйы бынмӕ карз тохты архайджыты ‘хсӕн уыдис «катюшӕ»-ты дивизионы командир, Советон Цӕдисы Хъӕбатыр, дӕлбулкъон (фӕстӕдӕр артилле-рийы инӕлар-майор) Карсанты Дрисы фырт Хъазыбег дӕр. 16-ӕм ӕфсады артиллерийы командӕгӕнӕг, инӕ-лар В.И.Казаков фыста: «Дивизион, которым командует товарищ Карсанов... наносит сокрушительные удары по врагу. От огневого воздействия дивизиона пехота противника буквально обезумела, оставшиеся в живых бежали, куда глаза глядят. Так, под Скирманово во время обстрела немецкие солдаты бежали в сторону расположения наших войск». Карсаны-фырты дивизионы тыххӕй фыстой: «Ӕрмӕст ноябры дивизион скуынӕг кодта фистӕгӕфсӕд-донты ӕртӕ полчъы бӕрц, 30 танчы онг, 200 автомаши-нӕйы ӕмӕ бирӕ ӕндӕр хӕстон техникӕ».
441-ӕм хицӕн зенитон-артиллерион дивизионы скон-ды уыдис капитан, фӕстӕдӕр артиллерийы инӕлар-лей-тенант Огъуаты Никъалайы фырт Созырыхъойы зенитон батарей. 1941 азы сентябрь!-декабры ӕрӕппӕрста ӕмӕ ра-зиан кодта дӕсгай уӕлдӕфон нысантӕн, Мӕскуыйы арв цырддзастӕй хъахъхъӕнгӕйӕ.
1941 азы 7 ноябры Мӕскуыйы Сырх фӕзы парадӕй знагимӕ хӕцынмӕ акодта йӕ танкон батальон майор (фӕ-стӕдӕр булкъон ӕмӕ Мӕскуыйы кадджын гражданин) Хуыбиаты Дмитри. Мӕскуыйы бынмӕ историон контр-ныббырсты архайдта беслӕйнаг дӕлбулкъон (фӕстӕдӕр инӕлар-майор) Мамсыраты (Мансуров) Барис, командӕ кодта 7-ӕм гвардион бӕхджын дивизийӕн.
Ирыстоны бирӕ хъӕбултӕ хъахъхъӕдтой фашистов хъӕрццыгъатӕй Мӕскуыйы сӕрмӕ арв. Авиацион полчъы командир, майор Остъаты Егоры фырт Алексейы эскадрилитӕ знаджы техникӕ ӕмӕ удӕгас тыхты къорд-тыл бомбӕтӕ ӕппӕрстой Солнечногорск ӕмӕ Клины,
188 Багаты Аврам
Волоколамск ӕмӕ Рузӕйы, Калугӕ ӕмӕ Наро-Фоминскы районты. 1942 азы 7 январы Советон Цӕдисы Хъӕбатыр, ӕхсарджын командир Остъайы-фырт фӕмард, йӕ ном сӕнусон кӕнгӕйӕ.
Мӕскуы хъахъхъӕнджытӕй бирӕтӕн лӕвӕрд ӕр-цыд Советон Цӕдисы Хъӕбатырты нӕмттӕ. Уыдонимӕ — ирӕттӕ Хъараты Алыксандр ӕмӕ Къозонты Сардион, мӕздӕггаг Петр Щербаков дӕр.
Мӕскуы хъахъхъӕнгӕйӕ, 1941-1942 азты хъӕ-батырӕй чи фӕмард, ирон адӕмы уыцы минӕвӕрт-тӕй сты тӕхӕг Хъуппеты Георги Красногоры хъӕуӕй, Дзуарыхъӕуы астӕуккаг скъолайы ирон ӕвзаджы ахуыр-гӕнӕг Гӕздӕнты Махарбег, тохы быдыры цы авд ӕфсы-мӕры баззад, уыдонӕй иу, ӕмӕ бирӕ ӕндӕртӕ.
Ирыстон ӕмӕ ирыстойнӕгтӕй рох не сты, тызмӕг 1941 ӕмӕ 1942 азты бӕстӕйы зӕрдӕ — Мӕскуы чи бахъахъ-хъӕдта, уыцы хъӕбатырты нӕмттӕ. Уыдон кад скод-той канд сӕхицӕн нӕ, фӕлӕ махӕн дӕр — Ирыстоны цӕрджытӕн.
Газет «Рӕстдзинад», 2015 азы 5 декабрь.
ХУРТУАН
189
ИРЫСТОЙНӔГТӔ КУРСКЫ КАРЗ ХӔСТЫ
1943 азы апрели немыцаг-фашистон сӕйраг ӕфсӕддон фыдгӕнджытӕй иу — Гиммлер Харьковы «СС»-ы танкджын корпусы афицерты раз ныхас кӕнгӕйӕ, загъта: «Ам, Скӕсӕны, лыггонд цӕуы хъысмӕт... Ам уырыссӕгтӕ хъуамӕ куынӕггонд ӕрцӕуой куыд адӕм, афтӕ дӕр ӕмӕ куыд хӕстон тых, афтӕ дӕр ӕмӕ сӕхи туджы фӕхуыдуг уой».
Советон Цӕдисы 16-ӕм уӕлдӕфон ӕфсады сгарджытӕ 1943 азы майы ӕмбисы куыд сбӕрӕг кодтой, афтӕмӕй горӕт Орелы районы ӕрӕмбырд знаджы 900 танкӕй фылдӕр, 16 аэродромы та — 580 хӕдтӕхӕгӕй фылдӕр. Уӕдмӕ, 7 майы, агентурой сгарджытӕ Хъахъхъӕнынады паддзахадон комитетӕн фехъусын кодтой, Орел ӕмӕ Курскы ‘рдӕм стыр ныббырсты операци цӕттӕгонд кӕй цӕуы, операцийы ном та «Цитадель» кӕй хуыйны, уый.
«Гитлер большевиктӕн цӕттӕ кӕны «сюрприз» Курскы бынмӕ», — хъусын кодта Украинӕйӕ легендарон сгарӕг Николай Кузнецов. Ӕмӕ та ацы хатт дӕр нӕ фӕрӕдыд.
Фӕстӕдӕр цӕхӕркалгӕ ӕрдын кӕй схуыдтой, Курскы уыцы тугкалӕн карз хӕст райдыдта 1943 азы 5 июлы ӕмӕ фӕци 23 августу. Ӕдӕппӕт ахаста 50 боны ӕмӕ ӕхсӕвы. Ацы хӕстӕн Фыдыбӕстӕйы Стыр хӕсты ис сӕрмагонд бынат. Йӕ карз ӕмӕ хъӕддыхдзинадмӕ гӕсгӕ йын ӕмбал нӕй. Сырх Ӕфсады ӕхсарджын хӕстонтӕ та ам дӕр равдыстой сӕ нӕбасӕтгӕдзинад, лӕгдзинад ӕмӕ хъӕбатырдзинад. Вермахты ӕфсады равзаргӕ хӕйтты канд лӕууын не ‘ркодтой, фӕлӕ ма сын тыхджын цӕф дӕр ныккодтой. Курскы къӕлӕты бӕрзӕйсӕттӕн цӕфы фӕстӕ хӕсты цалх иннӕрдӕм фӕзылд, йӕ цыды цӕхгӕр фӕсаст ӕрцыд.
Курскы хӕст историмӕ бацыд, куыд Фыдыбӕстӕйы Стыр хӕсты ӕппӕты карздӕр ӕмӕ егъаудӕр хӕстытӕй
190
Богаты Аврам
иу, афтӕ. Уыцы хӕсты дыууӕрдыгӕй архайдтой 69 мин сармадзаны ӕмӕ минометӕй фылдӕр, 13 мин танчы ӕмӕ хӕддзӕугӕ артиллерион фӕрӕзы, 12 мин хӕстон хӕдтӕхӕджы бӕрц, 4 милуан адӕймагӕй фылдӕр.
Хӕстон операци «Цитадель»-ы райдайӕны знаг не ‘фсӕдты ныхмӕ ӕрӕвӕрдта 900 мин салдаты ӕмӕ афицеры, 10 мин сармадзаны ӕмӕ минометы, 2700 танчы ӕмӕ штурмгӕнӕн мадзалы, 2050 хӕдтӕхӕджы. Фыццаг хатт ӕрбатардта ардӕм знаг йӕ ног хӕстон техникӕ — танк «Тигр».
Фашистон командӕкӕнынад сӕйраг цӕфтӕ ныккӕнын нысан кодта горӕт Орелы хуссарырдӕмдӕр районтӕй ӕфсӕдты иугонд «Центр»-ы тыхтӕй, стӕй Харьковӕй цӕгатырдӕмдӕр ӕфсӕдты иугонд «Юг»-ы тыхтӕй, хъавыд Курскы районы уӕвӕг советон ӕфсӕдтыл ӕрхъула кӕнынмӕ ӕмӕ сӕ ныццӕгъдынмӕ. Не сгарджытӕ базыдтой, операци «Цитадель» кӕцы бон ӕмӕ цал сахатыл райдайдзӕн, уый. Ӕмӕ ныббырсынмӕ цӕттӕ фашистон ӕфсӕдтыл махонтӕ артиллерий ы цӕхӕр ауагътой. Гитлеронтӕ ахӕм хабармӕ не ‘нхъӕлмӕ кастысты ӕмӕ сыл ӕрцыд стыр зиантӕ. Афтӕмӕй сӕ операци бафӕстиат ӕртӕ сахаты.
1943 азы 5 июлы сӕумӕрайсом Курскмӕ хӕстӕг зӕххыл ӕмӕ уӕлдӕфы дӕр бацайдагъ сты карз хӕстытӕ. 12 июлы Прохоровкӕйы районы уыдис, хӕстон историйы чи никуыма уыдис, танкты уыцы ӕппӕты карздӕр тох. Кӕрӕдзи ныхмӕ ӕрлӕууыдысты 1200 танчы. Цӕвӕг марӕджы нал ӕвзӕрста. Арв ӕмӕ зӕхх танкты фӕздӕгӕй нал зындысты.
Ацы тох рамбылдтой мах ӕфсӕдтӕ — 5-ӕм танкджын ӕфсад инӕлар Ротмистровы ӕмӕ 5-ӕм гвардион ӕфсад инӕлар Жадовы разамындӕй.
Уыцы бон, 12 июлы, райдыдта не ‘фсӕдты контрныббырст, Брянскаг, Ныгуылӕйнаг ӕмӕ Центрон фронттӕ абырстой размӕ. 3 августы та размӕ абырстой
ХУРТУАН
191
Воронежаг фронты ӕфсӕдтӕ инӕлар Ватутины разамындӕй. Ссӕрибар сты горӕттӕ Орел ӕмӕ Белгород.
23 августы ссӕрибар горӕт Харьков. Курскы къӕлӕты 50-бонон карз хӕст ахицӕн советон ӕфсӕдты уӕлахизӕй. Орел ӕмӕ Белгород ссӕрибаргӕнӕг ӕфсӕдты кадӕн Мӕскуыйы 5 августы лӕвӕрд ӕрцыд салют. Уый уыдис Фыдыбӕстӕйы Стыр хӕсты азты фыццаг салют. Хӕсты азты лӕгдзинад, фӕразондзинад ӕмӕ хъӕбатырдзинады тыххӕй 2006 азы горӕттӕ Курск, Орел ӕмӕ Белгород Уӕрӕсейы ӕппӕты фыццаг хорзӕхджын ӕрцыдысты «Хӕстон намысы горӕт»-ы кадджын номӕй.
Курскы къӕлӕты хӕст Мӕскуыйы ӕмӕ Сталинграды бынмӕ хӕстытау уыдис тынг ӕндыгъд. Курскы къӕлӕты цыдис, уымӕй размӕ чи никуыма уыдис, танкты ӕмӕ уӕлдӕфон тыхты ахӕм карз тохтӕ. Уыцы тохты мах ӕфсӕдтӕ ныппырх кодтой 30 гитлерон дивизийы, уыдонӕй авд — танкджын дивизитӕ. Фашисттӕ ахӕм бӕрзӕйсӕттӕн цӕфы фӕстӕ сӕ сӕрӕн нал уыдысты, асаст сӕ хъару, сӕ ныфс. Стратегион хъӕппӕрис кӕронмӕ рахызт советон командӕкӕнынады къухтӕм. Уыцы карз хӕст ӕмӕ советон ӕфсӕдты рахызт Днепрмӕ бындуронӕй фӕсастой Дыккаг дунеон хӕсты цыд.
Курскы зынджы ӕрдыны советон ӕфсӕдтӕ равдыстой дзыллон хъӕбатырдзинад, ӕхсар ӕмӕ фӕразондзинад. Уый тыххӕй 100 мин салдаты ӕмӕ афицерӕй фылдӕр хорзӕхджын ӕрцыдысты ордентӕй ӕмӕ майдантӕй. Уӕлдай тынгдӕр чи фесгуыхт, уыдонӕй 180 систы Советон Цӕдисы Хъӕбатыртӕ.
Ирыстонӕй Курскы хӕсты чи архайдта, уыдоны ‘хсӕн уыд инӕлӕрттӕ, хӕстон тӕхджытӕ, танкисттӕ, артиллеристтӕ, бастдзинад аразджытӕ... Намысы ордены ӕххӕст кавалертӕ ӕмӕ хуымӕтӕджы салдӕттӕ. Цыппӕрдӕс ирыстойнагӕн, Курскы хӕсты ӕхсардзинад кӕй равдыстой, уый тыххӕй лӕвӕрд ӕрцыд Советон
192
Богаты Аврам
Цӕдисы Хъӕбатыры нӕмттӕ. Уыдон сты: Бзарты Георги, Бутаты Георги, Гагкайты Алихан, Гончаров Николай, Григорьян Сергей, Хъыбызты Алыксандр, Къозонты Сардион, Кобылты Сергей, Петр Масленников, Борис Митькин, Тогызты Хъауырбег, Иван Филько, Ходы Къоста, Сергей Шилов. Курскы цӕхӕркалгӕ ӕрдыны уыдис не ‘мзӕххон, Намысы ордены ӕххӕст кавалер Николай Мартыненко дӕр, хъӕбатырӕй дзы фӕмард курдиатджын ирон поэт, танкон ротӕйы командир, хи-стӕр лейтенант Калоты Хазби. Ацы тугкалӕн хӕсты архайджытӕй уыд Ирыстоны адӕмон фыссӕг Цӕгӕраты Максим дӕр.
Курскы хӕсты уӕлахиз уыдис фронтон ӕфсымӕрдзинады, нӕ бӕстӕйы адӕмты иудзинады ӕмӕ хӕлардзинады уӕлахиз. Уым иумӕйаг знаджы ныхмӕ уӕхски-уӕхск тох кодтой ССР Цӕдисы дӕсгай нациты минӕвӕрттӕ. «В составе Брянского, Западного, Воронежского, Центрального и Степного фронтов в период Курской битвы сражались... более 5 тысяч солдат, сержантов, офицеров и генералов — уроженцев Северной Осетии, — фыссы йӕ чиныг «Северная Осетия в Великой Отечественной войне»-йы дзӕнӕты бадинаг ӕфсӕддон историк, отставкӕйы булкъон Хуыдӕлты Темырсолтан. — Сотни из них были награждены орденами и медалями, а двое — лейтенант Алихан Гагкаев и старший сержант Каурбек Тогузов — были удостоены высшей степени отличия — звания Героя Советского Союза». Уыцы карз тохты архайдтой Плиты Иссӕйы бӕхджын ӕфсӕдтӕ дӕр, авиацийы инӕлар-булкъон Николай Науменкойы цӕргӕстӕ, инӕлар-лейтенанттӕ Гацолаты Виктор ӕмӕ Василий Терентьевы, инӕлар-майортӕ Мамсыраты Барисы ӕмӕ Хъӕлыцты Солтаны ӕфсӕддон дӕлхайӕдтӕ.
Уыцы карз хӕсты стыр сгуыхтдзинӕдтӕ равдыстой инӕлар-лейтенант Билаопты Павел ӕмӕ инӕлар-майор Карсанты Хъазыбег, афицертӕ ӕмӕ сержанттӕ Бзарты Г.,
ХУРТУАН 193
Бутаты Г., Н. Гончаров, Б. Митькин, Хъыбызты А., Ходы Къ., П. Масленников, С. Шилов. Уыдон се ‘ппӕт дӕр фӕстӕдӕр систы Советон Цӕдисы Хъӕбатыртӕ.
Артиллерийы инӕлар-майор, елхотаг Карсанты Хъазыбег Курскы хӕсты уыд «Катюша»-ты 7-ӕм гвардион минӕхсӕг дивизийы командир. Уыцы «Катюша»-тӕ уыдысты тынг стыр хӕстон тых.
Ӕрмӕст нӕмыгӕхсӕн установкӕтӕ дивизийы уыдис 800-ӕй фылдӕр. Иунӕг ӕмыхстӕн-иу дивизи ауагъта, сӕ иумӕйаг уӕз 320 тоннӕйы кӕмӕн уыд, 3456 ахӕм нӕмыджы. Уыцы ӕмӕхстытӕ знагӕн хастой стыр зиантӕ, сӕ фӕстӕ-иу тохы быдыры фӕзынд хӕлд танкты, сармадзанты, автомашинӕты ӕнӕхъӕн уӕлмӕрдтӕ, ныццагъды-иу сты сӕдӕгай гитлеронтӕ. Карсаны-фырты дивизийы бӕрзӕйсӕттӕн цӕфтӕ аккаг бавӕрӕн бахастой Курскы тугкалӕн хӕсты не ‘фсӕдты уӕлахизмӕ. Советон Цӕдисы Хъӕбатыры майдан «Сыгъзӕрин Стъалы»-йӕ уӕлдай ма Карсанты Хъазыбегӕн йӕ лӕгдзинад ӕмӕ хъӕбатырдзинады тыххӕй бирӕ хӕрзиуджытӕ лӕвӕрд ӕрцыд, уыдонимӕ Ленины, Кутузовы дыккаг къӕпхӕны дыууӕ ордены, Сырх Тырысайы, Сырх Стъалыйы ӕмӕ ӕндӕр ордентӕ. 1995 азы Карсаны-фырт Уӕрӕсейы фыццӕгтимӕ хорзӕхджынгонд ӕрцыд Жуковы орденӕй. Уыцы аз ма йӕ хӕрзиуджытыл бафтыд ноджыдӕр иу — майдан «Ирыстоны Намысӕн».
Хъыгагӕн, уымӕй дыууӕ азы фӕстӕдӕр, 1997 азы 27 мартъийы, хӕсты Хъӕбатыр Карсанты Хъазыбег ахицӕн йӕ цардӕй. Бавӕрдтой йӕ Мӕскуыйы Ново-Кунцевойы уӕлмӕрды.
Курскы хӕсты уӕлдай тынгдӕр чи фесгуыхт, Советон Цӕдисы уыцы 180 Хъӕбатырӕй иу уыдис ӕрыдойнаг Тогызты Хъауырбег. 1943 азы 5 июлы танкты ныхмӕ тохгӕнӕн хӕцӕнгарзы командир, хистӕр сержант Тогызы-фырт, знаджы 36 танчы ныхмӕ стох кӕнгӕйӕ, равдыста стыр лӕгдзинад, басыгъта цыппар танчы, *13
194
Богаты Аврам
уыдонӕй дыууӕ — «Тигр»-тӕ. Уыцы хӕсты Хъауырбег фӕци уӕззау цӕф, фӕлӕ уӕддӕр цӕфӕй дӕр тох кодта фидгулы танкты ныхмӕ.
Хӕсты азты Тогызты Хъауырбег ӕдӕппӕт нӕддӕрӕн кодта 23 фашистом танчы, 42 автомашинӕйы, 67 алыхуызон пулеметы, скуынӕг кодта 500 гитлеронӕй фылдӕр.
Йӕ дӕргъвӕтин царды фӕстаг азы онг Ирыстоны цӕрӕг фӕстаг Советом Цӕдисы Хъӕбатыр Тогызты Хъауырбег активонӕй архайдта республикӕйы Ветеранты советы ӕмӕ хъахъхъӕнынадон организаци ДОСААФ-ы, фӕсивӕды ӕфсӕддон службӕмӕ бацӕттӕ кӕныны патриотон-хъомыладон куысты.
Уыцы карз хӕсты знаджы ныхмӕ хъӕбатырӕй хӕцыдысты Сӕбанты дыууӕ ӕфсымӕры — Виктор ӕмӕ Семен, цардӕй ӕрӕджы чи ахицӕн, уыцы алагираг дохтыр Цӕллагты Харитон, фистӕгӕфсӕддонтӕ А. Бардецкий, М. Борзов, А. Хевсаков, Дзгойты Б., Бичегкуты М.. танкисттӕ Бидеты А.. Карсанты А., Къибирты К., А. Тюрин, Лекъты М., Собиты Б., Кокойты X., тӕхджытӕ Абайты Г., Акъоты Л., Айдарты X., Тезиаты Д., бастдзинад аразджытӕ Г. Александров, Агойты 3., Н. Гетта, Зӕнджиаты М., Цъебойты И. ӕмӕ ӕндӕр ирыстойнӕгтӕ.
Иу газетой уацы, не ‘мзӕххонтӕй Курскы хӕсты чи архайдта, уыдонӕн се ‘ппӕты ранымайынӕн фадат нӕй. Фӕлӕ уыдон иууылдӕр арфӕйаг, Ирыстоны фӕсивӕдӕн патриотизмы, Фыдыбӕстӕйыл иузӕрдиондзинады хорз дӕнцӕг кӕй сты, уый гуырысхойаг нӕу. Нӕ сӕрӕй ныллӕг кувӕм Курскы хӕсты хъӕбатыртӕн!
Къорд азы размӕ чиныгуадзӕн «Ир» боны рухс фенын кодта Дзопойты Юри, Петр Сосновый ӕмӕ Хуыдӕлты Темырсолтаны хӕстон очеркты ӕмбырдгонд «Сыны Осетии в Курской битве»-йӕн. Чиныджы фӕсныхас фӕуд кӕны ахӕм ныхӕстӕй: «Нужно восполнить тот пробел
ХУРТУАН
195
в наших исторических трудах, когда при описании хода боевых действий, источников побед забывались авторы этих побед — солдаты, сержанты и офицеры, каждый из которых достоин войти в летопись Славы». Раст зӕгъынц уымӕй йӕ автортӕ. Намысы азфысты аккаг хӕстонты тыххӕй фыссын хъӕуы дарддӕр дӕр.
Ныр та уал зӕгъын хъӕуы уый, ӕмӕ ацы чиныг — «Сыны Осетии в Курской битве» — уыдзӕн мыхуырон цыртдзӕвӕн, ирыстойнӕгтӕй Курскы хӕсты чи фӕмард ӕмӕ дзы уӕлахиздзауӕй чи раздӕхт, фӕлӕ абон не ‘хсӕн чи нал ис, уыдонӕн се ‘ппӕтӕн дӕр. Уадз ӕмӕ мыхуырон цыртдзӕвӕн суӕд чиныджы очеркты ав-тортӕн сӕхицӕн ӕмӕ чиныджы очеркты цардӕгас хъӕбатыртӕн дӕр.
196
Богаты Аврам
ТӔВД УЫДИС СТАЛИН ГРАДЫ
Балц Волгоградмае
Уый фарон ацафон уыд. Мӕ отпускӕй ма цалдэер боны куы баззад, уӕд сфӕнд кодтон мае рагон бӕл-лиц саеххӕст кӕнын, ӕмӕ балӕууыдтӕн Волгограды Мамаев курган фенынмае. Ахаем дард фӕндагыл автобусы мӕ цӕрӕнбонты дыууӕ хатты цыдтӕн. Фыццаг хатт Советон дуджы — Ростовмӕ, дыккаг хатт та фарон — Волгоградмӕ. Фыццаг хатт ахаем дард балцы ацӕу-гаейӕ мае фӕллад хъуыды дӕр не ‘ркодтон. Фаелае ныр, бирае азты фаестае, дард фаендагыл даеллаг галы фаеллад бакодтон, уаелдайдаер уымаен, аемае цы автобусы цыд-тӕн, уый сӕ хӕрзтӕй нӕ уыд. Ӕмӕ 14-15 сахаты бӕсты Сталинградмӕ фӕцыдтӕн аевддӕс сахаты. 25 июлы фӕ-стаемӕ наехимӕ цы сыкъаджын автобусы здӕхтӕн, уыимае абаргӕйӕ, ирыстойнаг автобус уыдис хохаг галуаердоны хуызӕн. Диссаг маем фаекаст, фыццӕгӕм автовагзалы бӕрнон кусджытӕ ахаем ӕдзӕллаг автобус уыцы дард маршрутыл куыд арвыстой, уый. Волгоградмӕ ныххӕц-цӕ стӕм ӕмбисбон.
Сулӕфаентае нӕ уыдис горӕты фыртӕвдӕй. 35 градусмӕ хаеццӕ кодта уӕлдӕфы температурӕ. Уый таксийы шофыр Анатолийае базыдтон. Волгограды авто-вагзалмӕ ӕввахс фӕзы ӕнхъӕлмӕ фӕкаесынц таксисттӕ баелццӕттӕм.
Уайтагъд мае Мамаев курганмӕ хӕстӕг фысымуат «Турист»-ы размӕ бадавта. Фӕстаедаер куыд базыдтон, афтаемӕй автовагзалы цурӕй Уаераесейы сӕйраг бӕрзаен-дмӕ (афтӕ хонынц Мамаев курганы) цаеуы трамвай. Ӕрлаеууаенаей фысымуатмӕ та кӕд уа 200 метры бӕрц. Уазаегуаты цӕрӕггаг зынаргъ нае уыд, суткаемӕ аедаеп-пает 600 сомы. Ӕцаег номыры уазалгӕнӕн ӕмае ваннае нӕ уыд, ног дуджы искуы цалцӕггонд ӕрцыд, ууыл зынтӕй ис баууаендӕн.
ХУРТУАН 197
Дыууӕ-ӕртӕ сахаты фӕстӕ райхъал дӕн науы уасын-мӕ. Рахызтӕн балкъонмӕ. Фӕндзӕм уӕладзыгӕй хорз зындис, ӕрвхуыз цъӕх цӕугӕдон Волгӕйы уӕрӕх риуыл цалдӕруӕладзыгон рӕсугъд нау куыд фӕленк кӕны, уый. Дӕлӕуӕзӕй мӕм зындис цӕугӕдоны сӕрты ӕп-пӕты даргъдӕр хид. Хӕдтулгӕтӕ йыл дыууӕрдӕм тын-нывӕндӕгау кодтой. Уыцы даргъ хид Европӕ ӕмӕ Ази кӕрӕдзиимӕ бӕтты. Мингай машинӕтӕ йыл ацӕуынц суткӕйы дӕргъы иуӕрдӕм дӕр ӕмӕ иннӕрдӕм дӕр.
Хур ма арвыл уӕлиау уыд, ӕмӕ банхъӕлмӕ кастӕн изӕрмӕ. Боны тӕвд куы фӕсаст, уӕд рацыдтӕн уазӕгу-атӕй ӕмӕ мӕ ных сарӕзтон Мамаев курганмӕ, цалдӕр сахаты размӕ мӕм автобусы цӕугӕйӕ дардӕй цы скуль-птурӕ «Родина-мать зовет»-ы уӕллаг ӕмбис зындис, уый фенынмӕ.
Ленины уӕрӕх уынгмӕ куы схӕццӕ дӕн, уӕд кӕсын ӕмӕ обаумӕ ссӕуӕн фӕтӕн асины къӕпхӕнты фӕрстыл фыст: «За нашу советскую Родину! СССР!» Советон адӕм фӕуӕлахиз сты уыцы тугкалӕн стыр хӕсты цыфыддӕр знагыл, советон адӕм ныссастой фашизмы астӕумагъз 1941-1945 азты.
Ӕппӕты ӕгъатырдӕр хӕсты
Гитлерон тыхӕйисджыты «блиц-криг»-ӕй куы ницы рауад Мӕскуыйы бынмӕ, уӕд сӕ ных сарӕзтой бӕстӕйы Хуссар хаймӕ. Ам сӕ фӕндагыл слӕууыд Сталинград. 1942 азы ацы горӕты хъысмӕтӕй аразгӕ уыд ӕппӕт ду-нейы дарддӕры хъысмӕт. Дон ӕмӕ Волгӕйы цӕугӕдӕт-ты ‘хсӕн райтынг хӕстыты историйы ӕппӕты стырдӕр ӕмӕ карздӕр хӕст.
1942 азы 12 июлы арӕзт ӕрцыд Сталинграды фронт, 17 июль та историмӕ бацыд, куыд Сталинграды хӕсты райдайӕн бон, афтӕ. Ам, сӕдӕ мин квадратон километры бӕрц территорийыл кӕрӕдзи цӕгъдыныл балӕууыдысты дыууӕ милуан хӕстонӕй фылдӕр.
198
Богаты Аврам
Сталинграды хӕст райдыдта 1942 азы 17 июлы ӕмӕ фӕци 1943 азы 2 февралы. Ленинграды блокадаейы фае-стае Фыдыбӕстӕйы Стыр хаесты азты уый уыдис, аеп-паеты фылдаер адаем аемае техникае каем архайдта, ахаем иууыл дӕргъвӕтиндӕр аемае карздӕр хӕст, цыдис авд маейы баерц. 1942 азы сентябрь! кӕронмӕ немыцаг-фаши-стон ӕфсӕдты къорд «Б»-йы сконды уыдис Сталинградмае бырсаег 80 дивизийӕ фылдаер. Знаг уырдӕм сарӕзта йе ‘фсады саейраг тыхтӕ. Гитлерон командаекаенынад тыр-ныдта Сталинград цыбыр рӕстӕгмӕ байсынмӕ.
Волгӕйы былгӕрон Сталины номхӕссӕг горӕтмӕ ныббырсыны тыххӕй сусӕны мӕйы фашистон командаекаенынад ӕфсӕдты къорд «Б»-йы скондӕй рахицӕн код-та 6-аем ӕфсад (йӕ командӕгӕнӕг — инӕлар-булкъон Ф.Паулюс). Уыцы ӕфсады уыдис 13 дивизийы (270 мин адӕймаджы), ӕртӕ мин сармадзан аемӕ минометы, 500 танчы. Уыдонӕн аеххуыс кодта, 1200 хӕдтӕхӕджы кӕм уыдис, уыцы 4-ӕм уӕлдӕфон флоты авиаци.
Сталинграды фронтӕн райдианы командӕгӕнӕг уыдис Советон Цӕдисы Маршал С.К.Тимошенко, 23 ию-лӕй августмае та инӕлар-лейтенант В.Н.Гордов. Августӕй декабрмӕ фронтӕн командӕ кодта инӕлар-булкъон А.И.Еременко, зымӕджы фыццаг маейы Сталинграды фронтӕй рахицӕн ног Хуссар-Скӕсӕйнаг фронт (инӕ-лар-булкъон Еременко). 28 сентябрь! Сталинграды фронтӕн лӕвӕрд ӕрцыд ног ном — Донаг фронт, Хуссар-Скӕсӕйнаг фронт та схуыдтой Сталинграды фронт. Донаг фронтӕн командае кодта инаелар-лейтенант К.К.Рокоссовский, Сталинграды фронтӕн та — инае-лар-булкъон Еременко.
Горӕт бахъахъхъӕныны тыххӕй советон командаекаенынад знаджы ныхмӕ ӕрӕвӕрдта 12 дивизийы (160 мин адаеймаджы, 2,2 мин сармадзан аемае минометы, 400 танчы баерц), аеххуыс сын кодтой 8-ӕм уӕлдӕфон аефсады 454 хӕдтӕхаеджы. Уыдонаей уаелдай ма ам, Сталинграды
ХУРТУАН
199
хӕсты, архайдтой 102-аг авиадивизийы 150-200 бомбӕка-лӕн ӕмӕ 60 куынӕггӕнӕн хӕдтӕхӕджы, знагмӕ адӕм уыдис 1,7 хатты, артиллерион фӕрӕзтӕ ӕмӕ танктӕ 1,3 хатты, хӕдтӕхджытӕ та дыууӕ минӕй дӕр фылдӕр.
Сталинграды хӕсты фыццаг цыппар мӕйы уыды-сты хъахъхъӕнынадон мӕйтӕ, 17 июлӕй 18 ноябрмӕ цыдысты хъахъхъӕнынадон тохтӕ. Уыцы мӕйты немы-цаг-фашистон ӕфсӕдтӕй фӕмард ӕмӕ фӕцӕф 700 мин адӕймаджы, фӕхъуыд дыууӕ мин сармадзан ӕмӕ минометы, иу мин танкӕй ӕмӕ штурмгӕнӕн мадзалӕй, 1,4 мин хӕстон ӕмӕ транспортом хӕдтӕхӕгӕй фылдӕр. Иу дзырдӕй, Сталинград цыбыр рӕстӕгмӕ байсыны тыххӕй немыцаг-фашистон командӕкӕнынады пълан, стӕй 1942 азы ӕппӕт сӕрдыгон-фӕззыгон кампанийы пълантӕ дӕр ӕрбайхӕлдысты. Советон ӕфсӕдтӕ ныффӕллайын ӕмӕ сӕдых кодтой, Сталинграды бынмӕ чи хӕцыд, знаджы уыцы ӕфсӕдты. Уый фадат радта контрныббырстмӕ рахизынӕн. Уӕдмӕ советон командӕкӕнынад сарӕзта контрныббырсты пълан. Ноябры ӕмбисмӕ советон ӕф-сӕдтӕ цӕттӕ уыдысты пълан «Уран» сӕххӕст кӕнын-мӕ. Уыцы пълан саразыны ӕмӕ йӕ сӕххӕст кӕныны хъуыддаджы стыр ахадындзинад уыдис Ставкӕйы ми-нӕвӕрттӕн, ӕфсады инӕлар Г.К.Жуковӕн, инӕлар-бул-къон Н.Н.Вороновӕн, авиацийы инӕлар-лейтенанттӕ А.А.Новиков ӕмӕ А.Е.Головановӕн, танкджын ӕфсӕдты инӕлар-лейтенант Я. Н. Федоренкойӕн.
Советон ӕфсӕдты контрныббырст райдыдта 1942 азы 19 ноябры Хуссар-Ныгуылӕйнаг фронты (арӕзт ӕрцыд 1942 азы 22 октябры) ӕмӕ Донаг фронты 65-ӕм ӕфса-ды цӕфтӕй. Сталинграды фронты ӕфсӕдтимӕ ӕмархайд кӕнгӕйӕ, уыдон бавнӕлдтой знаджы 330-минон ӕфсӕд-тыл ӕрхъула кӕнынмӕ. Ӕмӕ уый сӕ къухы бафтыд. Хуссар-Ныгуылӕйнаг фронты командӕгӕнӕг уыцы карз мӕйты уыдис инӕлар-лейтенант Н.Ф.Ватутин. 22 ноябры Хуссар-Ныгуылӕйнаг ӕмӕ Сталинградаг фронтты
200
Багаты Аврам
ӕфсӕддон иугӕндтӕ фембӕлдысты Калач ӕмӕ Советон районы ӕмӕ ӕрхъула кодтой знаджы 6-ӕм ӕфсадыл ӕмӕ цыппӕрӕм танкджын ӕфсадыл (22 дивизийы ӕмӕ 160 хицӕн ӕфсӕддон хӕйттӕ, ӕдӕппӕт 330 мин адӕй-маджы). 30 ноябрмӕ советон ӕфсӕдтӕ ӕрбалвӕстой ӕрхъулайы цӕг, дыууӕ хатты фӕкъаддӕр, знаг кӕй ах-ста, уыцы территори. 12 декабры немыцаг-фашистон ко-мандӕкӕнынад афӕлвӕрдта йе ‘фсӕдты ӕрхъулайӕ раирвӕзын кӕныныл. Фӕлӕ йӕ танкджын дивизитӕ урӕд ӕрцыдысты цӕугӕдон Мышковайыл. Уым ӕрцы-дысты пырхгонд дӕр.
Знаг фӕлвӕрдта, ӕрхъулайы чи уыд, уыцы ӕфсӕд-тӕн авиацийы руаджы ӕххуыс кӕныныл, уӕлдӕфӕй сӕ ифтонг кӕныныл. Фӕлӕ уымӕй дӕр ницы рау-ад. Советон ӕфсӕдтӕ декабры скуынӕг кодтой знаджы 700 хӕдтӕхӕджы. 1943 азы райдайӕнмӕ ма ӕрхъулайы уӕвӕг ӕфсӕдты нымӕц уыдис 250 мин адӕймаджы. Баззадис ма сӕм 300 танчы, ИЗО сармадзан ӕмӕ минометы ӕмӕ 100 хӕстон хӕдтӕхӕджы. Сӕ ныддӕрӕн кӕныны хӕс ӕвӕрд ӕрцыд Донаг фронты ӕфсӕдтыл. Операцийӕн иумӕйаг разамынд лӕвӕрдта Уӕлдӕр Сӕйрагкомандӕгӕнӕджы Ставкӕйы минӕвар, артилле-рийы инӕлар-булкъон Н.Н.Воронов. Знаджы ӕфсӕдтӕ сӕхи уацары раттыныл куы нӕ сразы сты, уӕд Донаг фронты ӕфсӕдтӕ 10 январы райдыдтой размӕ бырсын. Знаджы ӕфсӕдты къорды фӕкодтой дыууӕ дихы. Йӕ хуссайраг хайы чи уыд, уыдон сӕ инӕлар-фельдмаршал Ф.Паулюсимӕ 31 январы ныхмӕ нал лӕууыдысты, 2 февралы та сӕхи уацары радтой цӕгатаг хайы ӕфсӕдтӕ. 10 январӕй 2 февралмӕ Донаг фронты ӕфсӕдтӕ уацары райстой 91 мин салдат ӕмӕ афицеры (2500), 24 инӕлары, Советон ӕфсӕдты размӕбырсты рӕстӕг фӕмард 140 мин фашисты.
Сталинграды хӕсты Советон ӕфсӕдтӕ салдатӕй инӕлармӕ равдыстой ӕцӕг дзыллон хъӕбатырдзинад.
ХУРТУАН 201
Уӕлдай тынгдӕр чи фесгуыхт, уыдон мингӕйттӕ сты. Се ‘хсӕн — Яков Павлов, Василий Ефремов, Михаил Паникаха, Василий Зайцев, Михаил Баранов, Николай Сердюков, Иван Людников, Николай Заболотный, Тимофей Хрюкин, Александр Родимцев, Василий Чуйков, Михаил Шумилов, Андрей Еременко, Александр Василевский, Константин Рокоссовский, Георгий Жуков...
Сталинграды бынмӕ уӕлахизӕн уыдис стыр хӕ-стон-политикон ахадындзинад. Уый бахаста егъау бавӕрӕн хӕсты цыд бындуронӕй фендӕрхуызон кӕ-ныны хъуыддагмӕ. Советон Гӕрзифтонг тыхтӕ ратыд-той знаджы къухтӕй стратегион хъӕппӕрис ӕмӕ йӕ фӕхастой хӕсты кӕронмӕ. Сталинграды бынмӕ уӕ-лахиз ноджы бӕрзонддӕр систа Советон Цӕдисы ӕмӕ йӕ Гӕрзифтонг тыхты кад. Европӕйы ссӕст бӕстӕты адӕмтӕ баууӕндыдысты, рӕхджы кӕй ссӕрибар уыдзы-сты, ууыл.
Сталинграды хӕсты Советон Цӕдисы иннӕ адӕмти-мӕ иумӕ цыфыддӕр знаджы ныхмӕ уӕхски-уӕхск тох кодтой Ирыстоны ӕмӕ ирон адӕмы минӕвӕрттӕ дӕр, ӕдӕппӕт 500 адӕймагӕй фылдӕр. Сталинград чи хъахъ-хъӕдта, уыцы ирӕттӕй бирӕтӕ равдыстой стыр лӕгдзи-над. Зӕгъӕм, рӕстдзӕвин топпӕхсӕг Сӕлбиты Валодя йӕ хӕстон ӕмбӕлттӕ Николай Баян ӕмӕ Максим Пассаримӕ Сталинграды хӕсты скуынӕг кодтой 336 гитлероны. Ацы тугкалӕн хӕсты чи уыд, уыцы ирӕтты ‘хсӕн уыдис Советон Цӕдисы Хъӕбатыр (ацы кадджын ном райста фӕстӕдӕр) Тогызты Хъауырбег дӕр. Хистӕр сержант Тогызы-фырты расчет историон хӕсты тӕвд бон-ты басыгъта аст танчы ӕмӕ хӕддзӕугӕ машинӕйы, ныд-дӕрӕн кодта 13 пулеметы, скуынӕг кодта 86 фашистон салдат ӕмӕ афицеры.
Ам, Сталинграды бынмӕ карз хӕсты, фесгуыхты-сты Дзӕуджыхъӕуы ӕртӕ ӕфсӕддон училищейы кур-санттӕ, ӕртыккаг гвардион бӕхджын корпус таурӕгъон
202
Багаты Аврам
ӕфсадхон Плиты Иссӕйы разамындӕй, не ‘мзӕххон инӕлар-майор Цӕлыккаты Хъантемыры 3-аг гварди-он ӕхсӕз дивизи, капитан Билаонты Павелы (1944 азы йын лӕвӕрд ӕрцыд Советон Цӕдисы Хъӕбатыры ном) десантон дӕлхайад, «Катюшӕ»-ты реактивон артилле-рион полчъы командир, Советон Цӕдисы Хъӕбатыр, булкъон Карсанаты Хъазыбег, эскадрилийы командир, хистӕр лейтенант Цоциты Васили, танчы командир, лейтенант Кӕсойты Лентъо, ӕхсарджын сгарӕг Дзгойты Георги, гвардийы сержант Ходы Константин (Советон Цӕдисы Хъӕбатыр), дӕлбулкъон Лазарты А.Б., лейтенант Дзылыхты М.Б. (фӕстӕдӕр сси инӕлар-май-ор), тӕхӕг Козайы-фырт, дӕлбулкъон Брытъиаты М.А., ирыстойнаг тӕхӕг Г.Н.Гноевой, дӕлбулкъон Тогызты А.А., майор Цуциты Б.Е., гвардийы майор Габуты Х.И., булкъон Саутӕты М.Г., хъӕдгӕройнаг фаззон ӕфсы-мӕртӕ, афицертӕ Датъриты Дзатте ӕмӕ Барис, ӕфсы-мӕртӕ Цӕгӕраты Максим ӕмӕ Гиго, Цуциты Барис ӕмӕ Сергей. Алыхуызон ӕфсӕддон хӕйтты службӕ кодтой Лазарты ӕфсымӕртӕ Алыксандр, Хасан ӕмӕ Бимболат, фӕлӕ сӕ хъысмӕт Сталинграды хӕсты фембӕлын кодта. Ам, Сталинграды бынмӕ карз хӕсты, знаджы ныхмӕ тох кодта Тогызты Хъауырбеджы кӕстӕр ӕфсымӕр Ӕхсарбег дӕр капитаны цины (80-ӕм азты — республикӕйы рух-сады министр).
Къорд азы размӕ горӕт Волгограды уыдис стыр бӕрӕгбон. Уырдӕм областы разамынд ӕрхуыдта, 1942-1943 азты Сталинград чи хъахъхъӕдта, уыдоны. Ирыстоны делегацийы уыдис Фыдыбӕстӕйы Стыр хӕсты архайӕг, Сталинград хъахъхъӕнӕг Магкӕты Исрафил. Уыцы бӕрӕгбоны уыдис дзӕнӕты бадинаг поэт ӕмӕ журналист Цомайты Ростислав дӕр. Куы сыздӕхт, уӕд мын дзырдта: «Куыддӕр Волгограды поездӕй рахызты-стӕм, афтӕ Исрафил фӕзоныгыл кодта ӕмӕ зӕххӕн батӕ кӕнын райдыдта. Мах ӕм Къаболаты Солтан ӕмӕ
ХУРТУАН
203
Хадыхъаты Азӕмӕтимӕ кӕсгӕйӕ баззадыстӕм». Ӕмӕ куыннӕ! Ацы зӕххы цы туджы ӕртӕхтӕ ахъардта, уыдо-нимӕ уыд Магкӕты ӕрыгон лӕппуйы туджы ӕртах дӕр.
Ирыстойнаг нӕлгоймӕгтимӕ Сталинград хъахъхъ-ӕдтой нӕ намысджын дӕсгай ныфсхаст чызджытӕ дӕр. Уыдонимӕ Беккуызарты Верӕ дӕр. Санинструктор Беккуызарты Верӕ Сталинграды хӕсты быдырӕй бирӕ цӕф хӕстонты рахаста ӕмӕ фервӕзын кодта. 1943 азы сӕрды та архайдта Курскы къӕлӕты ӕгъатыр карз хӕсты.
Уӕрӕсейы сӕйраг бӕрзӕндмӕ
... Ӕмӕ мӕнӕ бахӕццӕ дӕн, йӕ къӕпхӕнты фӕрстыл ставд дамгъӕтӕй «За нашу советскую Родину! СССР!» фыст цы фӕтӕн асинтыл ис, уый размӕ. Иу, дыууӕ, дӕс, ссӕдз... Нымайын мӕхинымӕр асины къӕпхӕнтӕ. Сӕдӕ метры бӕрц бӕрзӕндмӕ схызтӕн. Уӕлӕмӕ, сӕй-раг цыртдзӕвӕнмӕ цӕуӕн уӕрӕх аллей — рӕсугъд чы-сыл къӕйдуртӕй астӕрд. Йӕ фӕйнӕ фӕрсты — даргъ бандӕттӕ. Асинтыл фӕзмӕ ссӕуӕг ацӕргӕтӕ сыл сӕхи ӕруадзынц, сӕ фӕллад суадзынц ӕмӕ та сӕ ных сӕй-раг бӕрзӕнды цъупмӕ, Райгуырӕн бӕстӕмӕ сидӕг ный-йарӕджы цыртдзӕвӕнмӕ саразынц. Афтӕ бакодтон ӕз дӕр.
Цыртдзӕвӕнмӕ фӕндагыл цӕугӕйӕ, кӕй фӕнды, уый балхӕны даричинтӕ ӕмӕ сӕ гранат ӕппарӕг хӕсто-ны скульптурой фӕлгонцы раз цады был, науӕд ӕфсы-мӕрон ингӕнтыл сӕвӕрынц. Ам сисынц адӕм сӕ къамтӕ дӕр ӕмӕ сын сӕ къамисӕг чысыл фӕстӕдӕр ратты. Адӕм куыд кодтой, ӕз дӕр — афтӕ. Мӕхимӕ дӕр уы-дис къамисӕн ӕмӕ-иу ӕй искӕмӕ авӕрдтон, ӕмӕ-иу мын систой мӕ къам, «Родина-мать зовет» дӕр дзы куыд разындаид, афтӕ. Нӕ зонын, цал къӕппы ӕркодтон уыцы бон мӕ къамисӕн, уый, фӕлӕ, ӕвӕццӕгӕн, сӕ-дӕйӕ фылдӕр. Уӕлдай фылдӕр хӕттыты систон сӕйраг
204
Богаты Аврам
цыртдзӕвӕны къам. Мемориалом комплексы иу скуль-птурӕ дӕр ӕнӕ сисгӕ нӕ фӕдӕн.
Дыккаг бон мын фылдӕр рӕстӕг уыд ӕмӕ бӕ-стӕйы сӕйраг бӕрзӕндыл зӕрдӕвӕндонӕй фӕзылдтӕн. Уыдтӕн, ӕнусон арт кӕм судзы, уыцы Хӕстон намысы залы. Йӕ къулыл мингай ӕдзард хӕстонты мыггӕгтӕ, се ‘хсӕн — ирон мыггӕгтӕ дӕр. Райдайӕны кӕмдӕр мӕ цӕст ӕрхӕцыд мӕ ногираг хӕрӕфырт Ӕлборты Русланы фыды мыггаг, ном ӕмӕ фыды номыл. Ам фӕмард, мӕгуыр, 1942 азы.
Павловы хӕдзар ӕмӕ ӕфсӕнвӕндаджы вагзал
Бирӕ ис зӕрдылдарӕн бынӕттӕ Волгограды. Иу-дыууӕ бонмӕ сыл ӕрзилӕн нӕй. Фӕлӕ «Дом Павлова» куыннӕ хъуамӕ федтаин. Йӕ разы кӕддӕриддӕр вӕййы бирӕ адӕм.
Ӕртыккаг бон Волгоградӕн хӕрзбон зӕгъыны раз-мӕ ӕфсӕнвӕндаджы вагзал фенынмӕ бацыдтӕн. Рӕсугъддӕр вагзал никуыма федтон мӕ царды. Цӕстытӕ дзы райвӕз-байвӕз кӕнынц. Иу ран сбад ӕмӕ цары уын-дӕй ӕхцондзинад ис. Кӕд нӕ рӕдийын, уӕд цалдӕр азы размӕ ацы вагзал срӕмыгътой фыдгӕнджытӕ. Сӕ къух та йӕм куыд батасыд, сӕ къух?!
Нӕхимӕ, Ирыстонмӕ здӕхгӕйӕ, автобусы мӕ зӕр-дыл ӕрлӕууыд киноныв «Мамлюки»-йы сӕйраг хъай-тартӕй иуы ныхас: «Кто не видел Стамбул, тот ничего не видел». Уыцы ныхӕстӕ чысыл фендӕрхуызон кӕнгӕйӕ зӕгъын: Сталинграды (Волгограды) Мамайы къуылдым чи нӕ федта, уый ницы федта.
Хӕрзбон загътон уӕд Сталинградӕн, мӕ зӕрдӕйы йын хъарм бынат скӕнгӕйӕ. Фӕлӕ та мӕ абон ногӕй мӕ бӕллиц сайы уырдӕм.
2016 аз, август.
ХУРТУАН
205
ДЖУЛЬБАРС ПАРАДЫ
1945 азы Уӕлахиз ӕрбавахс кӕныныл архайдтой канд Сырх-Советон-Ӕфсад ӕмӕ партизанты къорд-тӕ ӕмӕ иугондтӕ нӕ, фӕлӕ скъоладзаутӕ ӕмӕ кино-логты хъомылгонд куыйтӕ дӕр. Уыцы ахуыр куыйтӕй бирӕтӕ срӕмыгътой знаджы танкты, цыдысты развед-кӕйы, ӕргом кодтой шпионты, кодтой санитарты куыст дӕр тохы быдыры. Се сгуыхтдзинӕдты тыххӕй, семӕ чи куыста, уыцы кинологтӕй бирӕтӕн ӕрцыд лӕвӕрд ордентӕ, ӕфсӕддон цинтӕ. Хъӕбатыр хӕстон куыйтӕн сӕхицӕн та хатгай лӕвӕрдтой спецпаек. Ӕмӕ дзы ӕр-мӕстдӕр иунӕгмӕ ӕрхауд Уӕлахизы Парады архайыны амонд. 1945 азы 24 июны йӕ Парады рахастой Уӕлдӕр Сӕйрагкомандыгӕнӕджы цинелы.
Уӕрӕсейы пъӕлицӕйы службӕ кӕныны тыххӕй куыйтӕй пайда кӕнын райдыдтой 1906 азӕй фӕстӕ-мӕ. Мӕскуыйы йӕ ном зындгонд уыдис доберман-пинчер хӕрзмыггаг куыдз Трефӕн. Треф раргом кодта 1500 фыдракӕнды. 1909 азы июны Саудоны был Санкт-Петербурджы официален ӕгъдауӕй байтом Уӕрӕсейы фыццаг куыдздон. Уым хъомыл кодтой пъӕлицӕйӕн агурӕг куыйтӕ. Уый бындурыл арӕзт ӕрцыд сӕрмагонд скъола, ахуыр дзы кодтой куыйты адӕймаджы коммӕ кӕсыныл. Уӕдӕй фӕстӕмӕ бӕрӕггонд цӕуы Уӕрӕсейы кинологты бон.
1912 азӕй фӕстӕмӕ пъӕлицӕйы ахуыр куыйтӕ ар-хайын райдыдтой Уӕрӕсейы 50 губернийы фыдракӕндтӕ раргом кӕныныл. Уыцы аз Измаилон гвардион полчъы бындурыл арӕзт ӕрцыд ӕфсӕддон-быдырон куыйты хъомылгӕнӕн фыццаг бынат (питомник), цӕттӕ сӕ кодтой бастдзинадӕй ифтонг кӕнынмӕ ӕмӕ сгарынмӕ.
1920 азы НКВД райдыдта фыццаг скъолатӕ-питом-никтӕ том кӕнын, уыдоны специалистты-кинологты ӕмӕ агурӕг куыйты цӕттӕ кӕнын райдыдтой уголовон
206
Багаты Аврам
агуырдӕн. Уый фӕстӕ ахӕм дӕлхайӕдтӕ фӕзындысты арӕнхъахъхъӕнӕг ӕфсӕдты, ӕфсӕнвӕндӕгты наркоматы, ӕфсӕддон хъахъхъӕнджытӕм. Ӕппынфӕстагмӕ, 1924 азы ноябры Мӕскуыйы арӕзт ӕрцыд РККА-йы Центрон ахуыргӕнӕн-фӕлварӕн питомник ӕфсӕддон ӕмӕ спортивон куыйтӕн. Йӕ нысан уыд куыйты сгарӕн, бастдзинады, хъалагъуыры ӕмӕ санитарон службӕйы, стӕй ӕфсӕддон скълӕдтӕ хъахъхъӕныны куыстытӕ ӕххӕст кӕныныл ахуыр кӕнын. Цалдӕр мӕйы фӕстӕ ахӕм питомниктӕ фӕзынд Ульяновскы, Смоленскы, Ташкенты ӕмӕ Тбилисы дӕр. Рӕхджы куыйтӕ ахуыргӕ-нӕн клубтӕ фӕзынд бӕстӕйы ӕппӕт рӕтты дӕр.
Фыдыбӕстӕйы Стыр хӕст куы райдыдта, уӕд йӕ фыццаг бонты РККА-йы службӕйон куыйтӕ цӕттӕгӕ-нӕн Центрон скъола, Ленинграды, Казаны, Горскийы, Тамбовы ӕмӕ ӕндӕр горӕтты куыйтӕ ахуыргӕнӕн клубке хӕсты раззаг хахмӕ арвыстой 14 мин ахуыр куыдзы, ӕдӕппӕт та хӕсты азты фронтмӕ ацыд 60 мин ахуыр куыдзӕй фылдӕр. Уыдон сӕ ахуыргӕнджытимӕ-кино-логтимӕ рӕмыгътой фашистон танктӕ, ластой цӕфты, цыдысты разведкӕйы, агуырдтой минӕтӕ, арӕзтой баст-дзинад, ахстой бандитты ӕмӕ шпионты, ластой уӕзӕгтӕ, хъахъхъӕдтой хӕцӕг ӕфсӕдты фӕсчъылдымтӕ.
...1941 азы ӕрӕгвӕззӕджы фашистон танкты къорд фӕлвӕрдта Мӕскуыйы бынмӕ нӕ хъахъхъӕнӕн хахх атакӕ кӕныныл ӕмӕ уалынмӕ, цӕмӕйдӕр фӕтӕрсгӕйӕ, танктӕ фӕстӕмӕ фездӕхтысты. Уыдон фӕтарстысты сӕ ныхмӕ ӕрбацӕйзгъорӕг куыйтӕй.
...1942 азы 2 июлы Совинформбюройы оперативен хъусынгӕнинаг: «На одном из фронтов 50 немецких танков попытались прорваться в расположение наших войск. Девять отважных четвероногих «бронебойщиков» из истребительного отряда старшего лейтенанта Н.Шанцева подбили 7 вражеских танков».
ХУРТУАН
207
Ахӕм уавӕр уыдис уыцы бонты Ленинграды бынмӕ дӕр. Тугтарст гитлеронтӕ айхъуысын кодтой се ‘фсӕд-тыл, уырыссӕгтӕ, дам, нӕ ныхмӕ рауагътой ӕрра куый-ты. Уыдон уыдысты коммӕгӕс ахуыр куыйтӕ.
1943 азы 19 августы радио хъусын кодта ахуыр куы-дз Динӕйы сгухтдзинады тыххӕй: «На перегоне Полоцк-Дрисса подорван эшелон с живой силой противника. Уничтожено 10 вагонов, выведен из строя большой участок железной дороги, от взорвавшихся цистерн с горючим на всем участке распространился пожар». Фӕмард хъӕбатыр куыдз йӕхӕдӕг дӕр.
Ӕфсӕддон службӕйы уыдысты иттӕг хорз куый-тӕ-санитартӕ дӕр. Уыдон арӕхстысты бынат лӕмбынӕг басгарынмӕ ӕмӕ цӕф хӕстоны ссарынмӕ, стӕй марды удӕгасӕй иртасынмӕ. Тынг арӕх сӕ-иу бахъуыд ар тиллерион зынджы бын архайын. Сӕ гуыбынтыл-иу ба-бырыдысты йӕ туджы мӕцӕг хӕстонмӕ, ӕмӕ-иу кӕд нӕма ‘рчъицыдта, уӕд-иу ын йӕ цӕсгом стӕрдтой ӕмӕ ӕнхъӕлмӕ кастысты, йӕхимӕ кӕд ӕрцӕудзӕн, уымӕ. Хӕстон-иу куы ‘рчъицыдта, уӕд-иу, йӕ ирвӕзынгӕ-нӕджы фарсыл цы хызын уыд, уырдыгӕй систа бинт ӕмӕ хостӕ ӕмӕ-иу бабаста йӕ цӕф. Куыдз-хӕстон та-иу атындзыдта иннӕ цӕф сырхӕфсӕддонмӕ. Санитарон куыйтӕй хӕстон уавӕрты пайда кодтой исты аласы-ны тыххӕй дӕр. Сӕрдыгон-иу сӕ сивтыгътой ныллӕг цалхджын санитарон носилкӕты, зымӕгон та — рог дзо-ныгъты ӕмӕ-иу цӕфты медициной ӕххуысы пунктмӕ бахӕццӕ кодтой. Раззаг хахмӕ та-иу хӕстон ӕрмӕгимӕ здӕхтысты. Куыйтӕ-санитартӕ хӕсты азты тохы быды-рӕй раластой — ахъуыды ма кӕнут! — 700 мин уӕззау цӕф сырхӕфсӕддон ӕмӕ командиры.
Уыдис ма куыйтӕ-связисттӕ дӕр. Уыдис бирӕ ахӕм цаутӕ, ӕмӕ-иу бастдзинады ӕндӕр фӕрӕзтӕй спай-дагӕнӕн нӕ уыд, ӕмӕ-иу уӕд ахуыр куыйтӕ афо-ныл бахӕццӕ кодтой бынатмӕ бардзырдтӕ ӕмӕ ӕндӕр
208
Богаты Аврам
хъусынгӕнинӕгтӕ. Хатгай-иу сӕ хӕс ӕххӕст кодтой цӕфтӕй дӕр. Хӕст-иу куы фӕсабыр, уӕд та-иу цыппӕр-къахыг связисттыл сӕрмагонд уӕргътӕ бабастой раззаг хахмӕ писмотӕ ӕмӕ газетты тыхтонтӕ бахӕццӕ кӕныны тыххӕй. Уыдис-ма афтӕ дӕр ӕмӕ ахуыр куыйтӕ хастой ордентӕ ӕмӕ майдантӕ дӕр, командиртӕн-иу ӕндыгъд ӕхсты аххосӕй бацӕуыны фадат кӕдӕм нӕ уыд, уыцы ӕфсӕддон дӕлхайӕдтӕм. Ӕдӕппӕт хӕсты азты куый-тӕ-связисттӕ бынатыл сӕмбӕлын кодтой 200 мин хӕстон хъусынгӕнинаджы. Уыдонӕй 3 мины 1942 азӕй 1944 азмӕ сӕмбӕлын кодтой ӕнӕфӕхицӕн хӕлӕрттӕ Норкӕ ӕмӕ Реке. 1944 азы февраль! Днепры цӕугӕдоныл уыцы уазал доны Рексы бахъуыд ӕртӕ хатты баленк кӕнын! Уымӕй дӕр знаджы нӕмыгзгъӕлды бынты.
Ахуыр куыйтӕй уыдис, къӕрныхтимӕ, диверсантти-мӕ, мӕрдкъахтимӕ тынг хорз чи тох кодта, ахӕмтӕ дӕр милицӕйӕн иттӕг хорз ӕххуысгӕнджытӕ. Ленинграды милицӕйы историйы музейы ис горӕты ӕппӕты леген-дарондӕр куыдзы быдыргъ, хуындис Султан (дзурынц, зӕгъгӕ, дам, уый уыд зындгонд куыдз Мухтары прототип). Султан блокадой Ленинграды ӕнтыстджынӕй ахста фыдгӕнджыты ӕмӕ диверсант™ — ӕрцахста дзы 200-йӕ фылдӕр. Архайдта Царды фӕндагыл парашютистты куы-нӕг кӕныны операциты. Уый кӕм архайдта, ахӕм фы-дракӕндтӕ ӕргомгонд ӕрцыд минӕй фылдӕр, уый фадат радта бӕстӕйӕн стыр хӕзнатӕ фӕстӕмӕ раздӕхынӕн. Хӕдӕгай, уый уыдис иунӕг хӕстон куыдз, Ленинграды блокадӕйы 900 боны дӕр уым чи уыд.
Хъӕбатыр цыппӕркъахыг хӕстонты ‘хсӕн уыдис минӕагурӕг иттӕг хорз куыйтӕ дӕр. Пайда сӕ кодтой минӕтӕ ӕмӕ фугастӕ агуырыны хъуыддаджы. Уыцы минӕагурӕг куыйты ‘хсӕн, кӕй зӕгъын ӕй хъӕуы, уыдис сӕхи лидертӕ. Уыдонӕн сӕ нӕмттӕ баззадысты историйы. Зӕгъӕм, ахуыр куыдз Дик. Хӕсты азты ссард-та 12 мин минӕйы. Йӕ сӕйраг сгуыхтдзинад сарӕзта
ХУРТУАН
209
Ленинградмӕ ӕввахс — Павловскы. Срӕмудзынмӕ ма иу сахаты бӕрц кӕй хъуыд, ахӕм 2,5 тоннӕйы уӕзӕн фугас Ифтыгъд сахаты механизмимӕ ссардта Павелы галуаны бындуры.
Цыппӕркъахыг хъӕбатырты ‘хсӕн уыдис иу ӕна-хуыр рекордсмен, хуындис Джульбарс, службӕ кодта 14-ӕм штурмгӕнӕг инженерон-саперон бригады сконды. Йӕ диссаджы ӕнахуыр смудӕнты, йӕ ӕмбудынады фӕрцы срӕмудзын ӕмӕ
фехӕлынӕй аирвӕзтысты Владимиры стыр аргъуан Киевы ӕмӕ Тарас Шевченкойы ингӕн Каневы. Дарддӕр та - Прагӕйы гӕнӕхтӕ, Венӕйы аргъуантӕ ӕмӕ Дунайы былгӕрӕтты галуантӕ. Ацы европӕйаг архитектурӕйы уникалон цыртдзӕвӕнтӕ абон дӕр лӕууынц сӕ бынӕтты Джульбарсы феноменалон курдиаты руаджы. Уымӕн ӕв-дисӕн у справкӕ, кӕцыйы фыст ис, зӕгъгӕ, 1944 азы сен-тябрӕй 1945 азы августмӕ, Румынийы, Чехословакийы, Венгрийы ӕмӕ Австралийы территорийыл минӕтӕй ӕдас кӕныныл архайгӕйӕ, службӕйон куыдз Джульбарс ссардта 7468 минӕйы ӕмӕ 150 сармадзаны нӕмыджы.
Джульбарсимӕ ма бает у ноджыдӕр иу тынг цымы-дисаг цау. Ӕфсӕддон куыдздарынады Центрон скъо-лайы колоннӕйы уый хъуамӕ йе ‘мбӕлттимӕ 1945 азы 24 июны Уӕлахизы Парады рацыдаид Сырх фӕзы. Фӕлӕ уыцы историон бонмӕ нӕма адзӕбӕх куыдз-хъӕбатыры ӕрӕджыйы цӕф ӕмӕ йӕхӕдӕг, ӕнӕ искӕй ӕххуысӕй, цӕуын нӕ фӕрӕзта. Скъолайы хицау инӕлар-майор Г. Медведев фехъусын кодта уый тыххӕй парадӕн коман-дӕгӕнӕг маршӕл К. Рокоссовскийӕн, уый та сфӕнд кодта хабар И.В. Сталинӕн фехъусын кӕнын.
Уӕлдӕр Сӕйрагкомандӕгӕнӕг ын афтӕ зӕгъы: «Пусть его пронесут на руках по Красной площади на моей шинели». Ӕмӕ ӕцӕгдӕр афтӕ бакодтой. Центрон скъолайы колоннӕйы фӕстӕ Уӕлахизы Парады Сырх
*14
210
Багаты Аврам
фӕзы цыдис сӕйраг кинолог, дӕлбулкъон А. Мазовер, Сталины цинелыл хаста Джульбарсы.
Цалдӕр нымӕцы хъӕбатыр куыйты куысты тыххӕй. Минӕтӕ агурӕг куыйты ӕххуысӕй ӕдӕппӕт басгӕр-стӕуыд 15153 квадратон километры фӕзуат, минӕтӕй ӕдасгонд ӕрцыд 303 цӕрӕн пункты (уыдоны нымӕцы Киев, Харьков, Львов, Одессӕ). Куыйтӕ ссардтой — ахъуы-ды ма йыл кӕнут! — 4 милуан минӕ ӕмӕ фугасӕй фыл-дӕр. Уӕ цӕстытыл ма ауайын кӕнут, цал адӕймаджы цард аирвӕзын кодтой!
Ныртӕккӕ нӕ бӕстӕйы ис цалдӕр зӕрдылдарӕн бынаты, цыппаркъахыг хӕстонты цыртдзӕвӕнтӕ кӕм ис, ахӕмтӕ. Сӕ иуӕн, агурӕг куыдз Дойрейӕн, цыртдзӕвӕн ӕвӕрд ӕрцыд Цӕгат-Ныгуылӕн арӕнхъахъхъӕнӕг зыл-ды районы. Станцӕ Инскаяйы (Новосибирск) та — иннӕ агурӕг куыдзӕн ис цыртдзӕвӕн — Антеййӕн. Дойре арӕхст фӕд 30 сантиметры ӕрфӕны дӕр ссарынмӕ, су-анг цалдӕр суткӕйы фӕстӕ дӕр. Антей та къорд хатты фервӕзын кодта мӕлӕтӕй йӕ хицауы. Уый раргом кодта 60 фыдракӕндӕй фылдӕр.
Фӕлӕ сӕйрагдӕрыл, ӕвӕццӕгӕн, нымайын ӕм-бӕлы, скульптор С. Щербаковы арӕзт цыртдзӕвӕн «Военный инструктор с собакой». Уый ис Мӕскуыйы, Терлецкы тулдзджын хъӕды (Терлецкая дубрава), уым хӕсты азты уыдис службӕйон куыдздарынады питомник. Ӕвӕццӕгӕн, уый у «Сталины цинелыл ӕппӕт джульбар-стӕн» иумӕйаг цыртдзӕвӕн. Хӕсты азты алы фронтты хӕцыдысты 60 мин хорз ӕмӕ ӕууӕнкджын цыппӕр-къахыг хӕлар-хӕстоны.
Геннадий Турецкий.
Газет «Советская Россия»-йӕ Ирон ӕвзагмӕ йсе раивта Багаты Аврам
ХУРТУАН
211
КӔЙ УӔРДОНЫ БАДЫС, УЫЙ ЗАРӔГ КӔН
Фӕстаг цалдӕр азы, уӕлдайдӕр дунеон кадджын ор-ганизаци ЮНЕСКО ирон ӕвзаг дӕр, сӕфтмӕ цы ӕвзӕг-тӕ цӕуы, уыдоны номхыгъдмӕ куы бахаста, уӕд сӕ мадӕлон ӕвзаджы хъысмӕтыл бирӕтӕ ныхъхъуыды код-той, бирӕ ирӕтты зӕрдӕты фӕзынд ахӕм ӕбуалгъы хъу-сынгӕнинагӕй ихӕн риз. Ацы фарстамӕ йе ‘ргом уӕлдай тынгдӕр здахы газет «Рӕстдзинад». Ӕмӕ йын ӕмбӕлгӕ дӕр кӕны, уымӕн ӕмӕ ирон ӕвзаджы рӕхуыстӕй, фыц-цаджыдӕр, «Рӕстдзинад» райдайдзӕн хъӕрзын, Хуссар Ирыстоны та — «Хурзӕрин».
Фӕстаг хатт цы уацтӕ бакастӕн нӕхи «Рӕстдзинад»-ы, уыдонӕй мӕ зӕрдӕмӕ уӕлдай тынгдӕр бахъардтой поэт Абайты Эдуарды (ӕвдыст ӕрцыд Джусойты Нафийы но-мыл национ литературой преми райсынмӕ кандидатӕй) ӕмӕ ЦИПУ-йы журналистикӕйы факультеты 2-ӕм курсы студенткӕ Тыбылты Миланӕйы фыст уацтӕ.
Цардивӕны рӕстӕджы, змӕст ӕмӕ хӕстон дуджы мах, ирон адӕмы, не ‘взаджы рӕзт нал ӕндӕвта, хъуы-ды кодтам ууыл, цӕмӕй нӕ наци бахъахъхъӕнӕм, бын-дзагъд ма фӕуӕм. Афтӕ куы нӕ уыдаид, уӕд мыл цы уынгӕджы бон уыд ӕмӕ кӕйдӕр хӕцӕнгарзимӕ ӕхсӕ-выгӕтты Цӕгат Ирыстоны скӕсӕйнаг арӕныл лӕууыда-ин? Уыцы дӕргъвӕтин тӕссаг бонтӕ ӕмӕ азты фӕстӕ та нын нӕ къухмӕ мӕгуыры лӕдзӕг райсын кодта бӕ-стӕйы уӕды разамынд. Йӕ ӕнӕсӕрфат реформӕтӕй нӕ сӕрӕн нал уыдыстӕм. Бирӕ бинонтӕ бызгъуыр дзаумӕт-тӕ дӕр нал ӕппӕрстой, уӕдӕ нӕ райсом куы бахъӕу-ой, зӕгъгӕ. Фӕстаг фӕззыгон хъарм бонтау ӕрбайсӕфт нӕ сомбоныл ӕууӕнк. Адӕм ма хъуыды кодтой, уыцы зындоны азтӕ кӕд фӕуыдзысты, ууыл. Ӕз рӕстзӕрдӕ адӕмы кой кӕнын. Нӕ иумӕйаг ӕхсӕнадон мулкыл чи фӕхӕлоф кодта ӕмӕ фӕрсылы фос чи ӕрбатӕлӕт кодта, фӕстагмӕ марӕн кӕрдтӕ ӕмӕ хъримаджы фӕрцы сӕ
212
Богаты Аврам
ахастдзииӕдтӕ чи ӕвзӕрста ӕмӕ лыг кодта, уыдоны ӕз адӕмыл дӕр нӕ нымайын.
Ӕнӕхъӕн фӕлтӕр рахъомыл ис, уыцы змӕст ӕмӕ тӕссаг азты чи райгуырд, уыдонӕй. Ӕмӕ стӕмтӕй фӕ-стӕмӕ сӕ мадӕлон ирон ӕвзаджы рӕзты фарстайыл нӕ, фӕлӕ йӕ бахъахъхъӕныныл хъуыды дӕр нӕ кӕ-нынц. Ӕмӕ афтӕмӕй фылдӕрӕй-фылдӕр кӕнынц нӕ «уӕрӕседзаутӕ», халамӕрзӕн ӕмӕ сагойӕ чи кӕцы у, уый чи нӕ зоны, ахӕмтӕ.
Нал хӕссӕм нӕ сӕрмӕ не ‘взаг, стырзӕрдӕ йыл кӕ-нӕм, уӕлӕхох. Ферох кодтам нӕ цытджын ахуыргонд Абайты Васойы ныхӕстӕ. Уый афтӕ загъта: «Двуязычье — наша судьба», Ома, дыууӕ ӕвзаг зонын — ирон ӕмӕ уырыссаг — нӕ хъысмӕт у, зонын сӕ хъӕуы, ӕнӕмӕнг. Фӕлӕ абон бирӕ ныййарджытӕ сӕ удтӕ хъарынц, цӕ-мӕй сӕ сывӕллӕттӕ ирон ӕвзаджы бӕсты зоной англи-саг ӕвзаг, ӕххуырсынц стыр ӕхцатӕй репетитортӕ.
Ӕмӕ фӕсарӕйнаг ӕвзаг базоной нӕ сывӕллӕттӕ, ууыл куы тыхсӕм, уӕд сӕ мадӕлон ирон ӕвзаг базоны-ныл цӕуылнӕ тыхсӕм? Саби талайӕ хъауджыдӕр нӕу, йӕ ӕвзонг уд тынг тасаг у, ӕвзаг базонынмӕ дӕр хӕрз гыццылӕй — ӕмхиц. Уӕ фарн — фынӕй, фӕлӕ нӕ лӕп-пуйы дыууӕаздзыдӕй акодтам Налцыкмӕ сывӕллӕтты санатори «Орленок»-мӕ. Дӕс боны фӕстӕ йӕ абӕрӕг кодтам. Ӕмӕ куыд ӕнхъӕлут? Немӕ иронау нал дзы-рдта, ӕрмӕстдӕр уырыссагау. Фӕлӕ уӕддӕр йӕ ирон ӕвзаг бынтон кӕй нӕма ферох кодта, уый фӕстӕдӕр ра-бӕрӕг. Хицӕн уаты цы чысыл скъӕппытӕ уыдис, уыдо-нӕй алкӕуыл дӕр уыд сырды ныв. Нӕ гыццыл лӕппу сын сӕ нӕмттӕ дзурын райдыдта уырыссагау: «Это волк, это заяц, а это...» «Лиса» дзы ферох ӕмӕ загъта: «А это ру вас».
Ацы дӕнцӕг уый тыххӕй ӕрхастон ӕмӕ нӕ гыццыл сывӕллӕттӕн сӕ райгуырӕн хӕдзары — би-нонты фӕстӕ сӕ мадӕлон ӕвзаг базонынмӕ фӕндаг
ХУРТУАН
213
вӕййы рӕвдауӕндӕттыл. Раст фыста йӕ уацы Абайты Эдуард «Рӕстдзинад»-ы ивгъуыд мӕйы номыртӕй иуы: «Ныртӕккӕйы хистӕртӕ нал дӕр ирон аргъау ракӕн-дзысты, нал дӕр ирон таурӕгъ, мад йӕ сывӕллоны ав-дӕны узгӕйӕ а-лол-лайы зарджытӕ нал кӕны. Ӕниу сӕ сывӕллӕтты авдӕнты дӕр куы нӕ уал бӕттынц, сӕ ав-дӕнтӕ сӕ хӕдзӕртты цӕрттӕм куы сӕппӕрстой. Афтӕ сӕ арынгтӕ, сӕ пирӕнтӕ, нымӕтхудты къуыдыртӕ... Цӕмӕн ма сӕ хъӕуынц, ирон митӕ куы нӕ уал кӕнынц, уӕд? Ирон митимӕ баст уыдис нӕ мадӕлон ӕвзаг дӕр». Уыцы ирон миты нымайгӕ дӕр ракодта: хъуг дуцыны, цыхт ахсыны, тауыны, садзыны, рувыны, хос кӕрды-ны, суанг уӕттӕ ӕфснайыны куыстытӕ «зӕрдыл бада ры сывӕллон». Ӕмӕ автор скодта ахӕм хатдзӕг: «Уӕдӕ ирон бинонты ӕрвылбоны архайдимӕ бает у не ‘взаг дӕр. Йӕ ратӕдзӕн суадон ирон бинонты ‘хсӕн ис. Суадон йӕ бынӕй куы нӕ абуза, уӕд ыл уӕле дон цасфӕнды куы калай, уӕддӕр бахуыскъ уыдзӕн. Сывӕллон ирон фарн бинонты ‘хсӕнӕй куы нӕ рахӕсса, уӕд ын иу рӕв-дауӕндоны ӕмӕ иу скъолайы бон дӕр ницы у». Ӕз ам кӕронмӕ разы нӕ дӕн Абайы-фырты хатдзӕгтимӕ. О, не ‘взагӕн йӕ ратӕдзӕн суадон ирон бинонты ‘хсӕн ис. Фӕлӕ уыцы суадон цӕмӕй дарддӕр дӕр сыр-сыргӕн-гӕ абуза ӕмӕ хӕл-хӕлгӕнгӕ згъора, уый тыххӕй йын сывӕллӕтты рӕвдауӕндӕтты ӕмӕ скъолаты дӕр аккаг уавӕртӕ аразын хъӕуы. Уый куы нӕ уа, уӕд, бинонты ‘хсӕнӕй цы ирон фарн рахӕсса ирон саби, уый дидинӕг никуы ракалдзӕн. Мах нырма бындзарӕй нӕ сыскъуыд-там, дӕсгай азты размӕ нын чидӕртӕ нӕ зонды цы хъ-уыды нытътъыстой, ирон ӕвзаг, дам, Елхотӕй дарддӕр нӕ хъӕуы, зӕгъгӕ, уый. Уыцы низӕй ма абон дӕр сӕй-ынц не скъолатӕ. Ӕрхӕсдзынӕн бӕлвырд дӕнцӕг дӕр. Къорд азы размӕ мӕ тугхӕстӕгӕн йӕ хъӕбулы хъӕбул ахуыр кодта уӕды фырыстад 38-ӕм скъолайы. Ӕппӕт предметтӕй дӕр ын уыдис хорз нысантӕ, ирон ӕвзагӕй
214
Богаты Аврам
та — «фондз». Ӕхсызгон мын куыд нӕ уыдис ӕмӕ горӕ-таг скъоладзау лӕппуйы афарстон:
— Дӕ мыггаг кӕмӕй у?
— Что? — уыд йӕ дзуапп.
Абон ахӕм уавӕр ис канд Дзӕуджыхъӕуы скъо-латы нӕ, фӕлӕ горӕтмӕ ӕввахс хъӕуты дӕр. (Кӕс «Рӕстдзинад»-ы 23-ӕм июны номыр). Нысантӕ — «иттӕг хорз», зонындзинӕдтӕ та — хӕрз ныллӕг. Цымӕ кӕй сайӕм уымӕй? Фыццаджыдӕр — нӕхи.
Сывӕллӕтты рӕвдауӕндӕттӕй райдайын кӕй хъӕуы ирон ӕвзаджы дарддӕры рӕзты хъысмӕт, уый тыххӕй канд ЦИПУ-йы журналистикӕйы факультеты студенткӕ Тыбылты Миланӕ нӕ хъуыды кӕны мӕ хуызӕн, фӕлӕ ма регионален ӕхсӕнадон организаци «Правозащитный центр Дон РСО—Алания»-йы директор Цырыхаты Николай дӕр. Уымӕн ӕрӕджы газет «Свободный взгляд» цы уац ныммыхуыр кодта, «Народ живет, пока жив язык», зӕгъгӕ, уым ис ахӕм рӕнхъытӕ: «Региональная власть десятилетиями гипнотизирует осетинское население мно-гонациональностью, толерантностью. Искусственными ограничениями осетинского языка в общении, в органах власти, общественных местах и, самое главное, в детских учебных заведениях». О, йӕ рахӕцӕн уым ис «в детских учебных заведениях». Уыцы кусӕндӕтты хъомыладон ӕмӕ ахуырадон фарстатӕн кӕрӕдзийӕ фӕхицӕнгӕнӕн нӕй. Канд уырыссаг ӕвзагыл нӕ, фӕлӕ уый ӕмхуызон ирон ӕвзагыл дӕр хъуамӕ цӕуой дыууӕ куысты дӕр. Фӕлӕ абон зын ссарӕн у, сывӕллӕтты рӕвдауӕндӕт-ты ӕмӕ цӕхӕрадӕтты сабитӕн иронау аргъау, науӕд та-урӕгъ чи радзура, ахӕм хъомылгӕнӕг. Кӕд ис, уӕддӕр — иугӕйттӕ. Сывӕллӕтты хъомылгӕнӕг хъуамӕ уыдон фаг хорз зона дыууӕ ӕвзаджы — ирон ӕмӕ уырыссаг. Афтӕ куы нӕ уа, уӕд нӕ ирон ӕвзаг ӕмӕ ирон фарнӕн сӕ фӕстаг хуыскъмӕ цӕуы.
ХУРТУАН
215
Ӕвзаг зоныны фарстайы фӕдыл ма мӕ зӕгъинӕгтӕ ахӕмтӕ сты. Кӕд цы адӕмы ‘хсӕн цӕрыс, уым рӕстӕгмӕ цӕрӕг нӕ дӕ, уӕд ын хъуамӕ йе ‘взаг зонай. Мӕхицӕй не ‘ппӕлын, фӕлӕ дард ӕхсайӕм азты Советон Ӕфсады ӕртӕ азы баслужбӕ кодтон Украинӕйы, Житомиры об-лӕсты. Уыдис мемӕ украинӕгтӕ дӕр. Уыдис нӕм, воль-нонаемниктӕ кӕй хуыдтой, ахӕм бынӕттонтӕ дӕр. Ӕмӕ сын ӕртӕ азмӕ се ‘взаг базыдтон, семӕ дзырдтон Тарас Шевченкойы ӕвзагыл. Уӕд махмӕ, не ‘хсӕн ӕртӕ нӕ, фӕлӕ дӕсгай азты чи цӕры, уыдон цавӕр къуымыхтӕ сты? Куыннӕ нын базыдтой нырмӕ не ‘взаг? Кӕд нӕ нӕ уарзынц ӕмӕ йӕ уый тыххӕй нӕ базыдтой, уӕд кӕй уар-зынц, уыдон ӕхсӕнмӕ ацӕуӕнт цӕрынмӕ.
Иу дзырдӕй, ӕз афтӕ хъуыды кӕнын, ӕмӕ сывӕл-лӕтты цӕхӕрадӕттӕм хъуамӕ кусынмӕ исой, иронау ӕмӕ уырыссагау хорз чи дзуры, ахӕм ахуыргонд хъо-мылгӕнинӕгты. Кӕд нӕм ахӕмтӕ нӕй, уӕд сӕ бацӕттӕ кӕнын хъӕуы.
Хицаудзинад ирон ӕвзагыл куыд «ауды», уый тыххӕй та Цырыхайы-фырты уацы ахӕм ныхӕстӕ не: «Довели самосознание осетин до абсурда, что осетинский язык — вымирающий, он не нужен, разговаривайте дома или вообще не разговаривайте и т.д. Люди стали стыдиться своего языка, а значит — происхождения».
Бӕрцӕй ӕртӕ хъуыдыйады ма ӕрхӕсдзынӕн Цырыхайы-фырты уацӕй:
«Программа, разработанная Министерством образования и науки РСО-Алания полностью выхолащивает из сознания детей родной язык. Это не программа, а издевательство над образованием. И дети уже через два месяца перестают разговаривать на родном языке».
Афтӕ хъуыды кӕнын, ӕмӕ ацы рӕнхъыты автор ӕдылы не сси ӕмӕ сӕнттӕ нӕ цӕгъды. Ахуырады ӕмӕ наукӕйы министрады ногӕй ӕркӕсын хъӕуы йӕ программӕмӕ. Ирон ӕвзаг ӕмӕ литературӕйы уроктӕ
216
Богаты Аврам
хъуамӕ фӕсдуар ма уой, фӕлӕ — уырыссаг ӕвзаг ӕмӕ литературӕйы урокты ӕмсӕр ӕмӕ ӕмбӕрц.
Ирон ӕвзаджы рӕзтмӕ хъуамӕ йӕ бавӕрӕн бахӕс-са Дзӕуджыхъӕуы бынӕттон хиуынаффӕйады админи-страци дӕр. Уый ӕнӕмбаргӕ ирӕттӕн, сӕ хуыцау ӕхца кӕмӕн сси, уыдонӕн сӕ ных куы нӕ бакъуыра, уӕд сӕ дуканитыл рӕхджы «Дональд»-тӕ, «Рекс»-тӕ ӕмӕ «Трамп» нӕмттӕ ӕвӕрын дӕр райдайдзысты, раст цыма рӕсугъд ирон дзырдтӕ нал ис, уыйау.
Цалдӕр азы размӕ дӕр ма, адӕм «Дункин клуб» цы бӕстыхай хонынц, уый раззаг къулыл фыст уыдис «Ирон кувӕн хӕдзар». Кӕй зӕгъын ӕй хъӕуы, «кувӕн хӕд-зар»-ы бӕсты «кувӕндон» хъуыдис, фӕлӕ хъуыддаг уый мидӕг нӕй. Хъуыддаг уый мидӕг ис, ӕмӕ агъуысты къулыл иронау фыст кӕй уыд, уый кӕйдӕр цӕсты сындз фестад ӕмӕ йӕ баивын кодта «Дом Христа»-йӕ. Ахӕм «лыстӕг» хабӕрттӕм къӕрцхъусдӕр уӕвын ӕмбӕлы горӕты администрацийӕн. Науӕд, Абайты Эдуарды загъ-дау, ирон мыггӕгтӕ, ирон нӕмттӕ ма хӕсдзыстӕм, фӕлӕ уый фӕдӕгъдӕй арӕзт топпы гӕрахау уыдзӕн.
Газет «Рӕстдзинад»,
2017 азы 22 июль.
ХУРТУАН 217
БИНОНТЫ НЫФС, СӔ ФАРНЫ МӔСЫГ
Газеты фондз ӕмӕ дыууиссӕдз азӕй фылдӕр кӕй ку-сын, уый мын фадат дӕтты, Цӕгат Ирыстоны Хетӕгкаты Къостайы номыл паддзахадон университеты ивгъуыд ӕну-сы ӕстайӕм азтӕй фӕстӕмӕ цы ахуыргӕнджытӕ (ирон ӕвзаг ӕмӕ литературӕйы) бацӕттӕ кодтой, уыдоны зо-нындзинӕдты ӕмвӕзады тыххӕй мӕ хъуыды зӕгъынӕн. Фӕстаг дӕсгай азты уыдонӕй бирӕты уацтӕ редакци кӕ-ныныл иу ӕмӕ дыууӕ сахаты нӕ бахардз кодтон. Ӕмӕ мӕм афтӕ кӕсы, цыма, сӕ размӕ чи ахуыр кодта университеты, уыцы рауагъдонтӕ цӕттӕдӕр уыдысты, сӕ ахуыргонддзинады ӕмвӕзад уӕлдӕр уыдис. Чи зоны, ӕмӕ уый ирон ӕвзаджы пехуымпар Багаты Никъалаимӕ баст у. Кӕддӕр ма йӕ загътон, мадӕлон ӕвзаг уый куыд ӕнкъардта, ӕз дыккаг ахӕм ахуыргонд нӕ зонын. Уый ирон адӕмӕн Хуыцауӕй лӕвӕрд Ахуыргӕнӕг уыдис.
Никъала кӕй ахуыр кодта, уый афтӕ нӕ ныффысд-зӕн: «Уый йӕхи бӕргӕ бахъахъхъӕныныл архайдта Георгийы цӕфтӕй, фӕлӕ...» Ныффысдзӕн афтӕ: «Уый йӕхи бахъахъхъӕныныл бӕргӕ архайдта Георгийы цӕфтӕй, фӕлӕ...» Кӕнӕ та ӕппӕты растдӕр: «Уый Георгийы цӕфтӕй йӕхи бахъахъхъӕныныл бӕргӕ архайдта, фӕлӕ...» Исчи зӕгьдзӕн: «Уымӕн йӕхи стиль ис», ома, ӕвзаджы хицӕн ӕууӕлтӕ. О, фӕлӕ, гормон, уый, дзырдтӕ куыдфӕнды равӕргӕйӕ, хъуыдыйад ацъ-апп-цъупп кӕныны бар никӕмӕн дӕтты. Сӕйрат ӕмӕ зӕгъинагӕн, стӕй иннӕ хъуыдыйады уӕнгтӕй алкӕмӕн дӕр йӕхи бынат ис, ӕмӕ дзы куы пайда кӕнай, уӕд ӕй хъуамӕ уыцы бынаты сӕвӕрай.
Ӕрӕджы «Рӕстдзинад»-ы редакцимӕ йӕ уац ӕрба-хаста нӕ сӕйраг горӕты ахуыргӕнӕндӕттӕй иуы ирон ӕвзаг ӕмӕ литературӕйы ахуыргӕнӕг. ЦИПУ-йы фи-лологон факультеты ирон хайады кӕй ахуыр кодта, уый
218
Багаты Аврам
зыдтон. Ӕмӕ йын йӕ уац куы бакастӕн, уӕд ӕй афар-стон: «Нӕхи Никъаламӕ нӕ ахуыр кодтай?»
Хъыгагӕн, нӕ ахуыр кодта. Уый йӕ фыстыл дӕр бӕрӕг уыд, йӕ хъуыдыйӕдты арӕзтыл дӕр. Уымӕ куы ахуыр кодтаид, уӕд ахӕм хъуыдыйад нӕ рантыста-ид йӕ пъеройы бырынкъӕй: «Дӕ сыхаг куы уа наркоман, уӕд дӕ хӕдзар дӕр кӕй хӕлдзӕн райсом». Науӕд: «Ӕхсӕнады цы хъӕндзинӕдтӕ ис, уыдон иуварс кӕй хъ-ӕуы кӕнын».
Ивгъуыд ӕнусы фӕндзайӕм, ӕхсайӕм ӕмӕ ӕвдайӕм азты, суанг 1985 азы дӕр нӕ сӕйраг университеты фило-логон факультеты ирон-уырыссаг хайады чи ахуыр кодта, уыдонӕн тыххӕй дӕр нӕ ныффыссын кӕндзынӕ ахӕм хъуыдыйӕдтӕ. Уыдонӕн сӕ хъуыдыйады арӕзт ӕндӕр у — растдӕр, хуыздӕр, нывылдӕр.
Дӕс ӕмӕ ссӕдз азы размӕ нӕ бӕстӕ куы сызмӕст, ССР Цӕдис знаджы фӕндиаг куы фӕци, нӕ цард та уӕрццвӕлдӕхт, уӕд ахуырады бындуртӕ дӕр базгъ-ӕлӕнтӕ сты. Базарадон экономикӕ ахуыргӕнджытӕй бирӕты къухы ныссагъта мӕгуыры лӕдзӕг, ӕмӕ уыдон дӕр сӕхи базары бардуагыл бафӕдзӕхстой, базарты амӕттаг фесты, афтӕмӕй амал кодтой сӕ маст къӕбӕр. Скъолаты нал баззад нӕлгоймаг ахуыргӕнджытӕ, фӕлы-гъдысты фӕйнӕрдӕм. Ивд ӕрцыдысты астӕуккаг скъолаты ахуыргӕнӕн программӕтӕ, хӕлд — нӕ царды бындуртӕ. Ӕмӕ ныр дӕсгай азты хъӕрзӕм кӕддӕры фыдбылызхӕссӕг рацарӕзты низӕй, зӕрдӕхӕлд фестӕм цавӕрдӕр ӕнӕхайыры Иумӕйаг паддзахадон фӕлварӕ-нӕй, УФ-йы сгуыхт ахуыргӕнӕг Биазырты Валентинӕйы загъдау, «туповатый ЕГЭ»-йы. Уый та ма нӕ чердӕм хъ-уыдис, нӕ зонын. Нӕ ахуырады бындурон ӕвӕрдмӕ нын советон дуджы фӕсарӕнтӕ хӕлӕг кодтой, мах фӕл-тӕрддзинадыл ахуыр кодтой кӕддӕр. Бӕстӕ куы рафӕл-дӕхт, ӕмӕ ӕндӕр цардарӕзты дуг куы ралӕууыд, уӕд хицауиуӕггӕнджытӕй бирӕты зондахаст дӕр цӕхгӕр
ХУРТУАН
219
фӕивта, фӕфӕлдӕхт. Ӕмӕ фӕзмын райдыдтам фӕсфур-даг бӕстӕты цардарӕзты бындуртӕ, уыимӕ ахуырады хъуыддаджы дӕр. Ӕмӕ нӕм абон ис, цы нӕм ис, уый — дӕсгай ӕвзонг удтӕ — скъолаты рауагъдонтӕ сӕ къух сисынц сӕхимӕ. Ӕмӕ уымӕй ныр цалдӕр азы дӕргъы, кӕмӕн ӕмбӕлы, уыдон хатдзӕг не скӕнынц. Цымӕ цӕ-мӕн? Иуӕй демографион фарста алыг кӕныны тыххӕй мадзӕлттӕ аразӕм, иннӕмӕй та Иумӕйаг фӕлварӕны аххосӕй уыцы фарста лыг кӕныны ныхмӕ кусӕм. Ӕмӕ уый куыд у?
Ам ма мын ноджыдӕр иу хатт ӕнӕзӕгъгӕ нӕй, нӕ астӕуккаг скъолаты нӕлгоймаг ахуыргӕнджытӕ кӕй нал баззад, уый тыххӕй. Фӕлыгъдысты, уымӕн ӕмӕ сӕ сӕрмӕ мамӕлайы къӕбӕрыл кусын не ‘рхастой ив-гъуыд ӕнусы нӕуӕдзӕм азты. Нӕ хӕссынц ныр дӕр. Нӕлгоймаг ахуыргӕнӕг хъуамӕ иса, йӕ бинонты цӕмӕй дара, уыйбӕрц мызд.
Ахуыргӕнджыты мызд фӕфылдӕр кӕныны тыххӕй фарон-ӕндӕраз уӕлейӕ уынаффӕ хаст куы ‘рцыд, уы-мӕй цалдӕр мӕйы фӕстӕ мӕ зонгӕ ахуыргӕнджытӕй иуыл амбӕлдтӕн ӕмӕ йын хъазгӕйӕ афтӕ зӕгъын:
— Дӕуӕн цы у, дӕ улупа дыууӕ хатты фӕфылдӕр, ӕвӕццӕгӕн?
— Куыдӕй фӕфылдӕр?! — мӕстджынӕй загъта уый, — ныссайдтой та нӕ ацы хатт дӕр. Бӕрцӕй ӕртӕ мин сомы фылдӕр исын фаронимӕ абаргӕйӕ.
Нӕлгоймаг канд Фыдыбӕстӕ хъахъхъӕнӕг нӕу. Нӕлгоймаг у хӕдзары, бинонты астӕуккаг цӕджын-дз, сӕ ныфс ӕмӕ сӕ фарны мӕсыг. Ахӕм стыр аха-дындзинад уыдис нӕлгоймагӕн астӕуккаг скъолаты дӕр. Хорз ма йӕ хъуыды кӕнын, мӕ рӕстӕджы, суанг ма Горбачевы ӕнӕхайыры рацарӕзты азты дӕр скъолаты ахуыргӕнджытӕн сӕ фылдӕр уыдысты нӕлгоймӕг-тӕ, ӕмӕ ахуыргӕнӕндӕтты уыдис ӕгъдау, ӕфсарм ӕмӕ фарн. Рауагъдонтӕ-иу кӕд фӕлварӕнтӕ дӕттыны заман
220
Богаты Аврам
тыхстысты, уӕддӕр ахӕм цау нӕ хъуыды кӕнын ӕмӕ сӕ исчи йӕхимӕ йӕ къух систа. Стӕмтӕ-иу не сфӕрӕзтой фӕлварӕнтӕ раттын. Фӕлӕ-иу уыдон дӕр ӕхсӕнады сӕ бынат ссардтой. Иутӕ заводтӕ ӕмӕ фабриктӕм ба-цыдысты кусынмӕ, иннӕтӕ техникумтӕм ахуыр кӕнын-мӕ. Мӕ зонгӕ рауагъдонтӕй иу дыккаг аз фӕлварӕнтӕ раттын куы бафӕрӕзта, уӕд ма, цӕттӕдзинады аттестат райсгӕйӕ, уӕлдӕр скъоламӕ дӕр бацыд ахуыр кӕнын-мӕ ӕмӕ суанг пенсийы рацӕуынмӕ фӕкуыста ахуыргӕ-нӕгӕй астӕуккаг скъолайы. Ныр та уӕлдӕр скъолаты рауагъдонтӕй бирӕтӕ куысты бынӕттӕ ӕлхӕнгӕ кӕ-нынц, иннӕтӕ та цалдӕргай азты ӕгуыстӕй бадынц. Нӕ, раздӕры фӕлтӕрддзинад раздахын хъӕуы, науӕд нӕ бӕстӕйы гӕртӕмтты къуди никуы аскъуыйдзӕн. Специалист куыстмӕ бацӕуыны, куысты ныллӕууыны тыххӕй кӕмӕндӕр ӕхца куы дӕтта, уӕд фӕстагмӕ йӕ-хицӕй дӕр гӕртамисӕг рауайдзӕн, ӕнӕмӕнг.
Дзырдтӕй раст пайда кӕныны ӕмӕ сӕ хъуыдыйӕд-тӕ аразыны фарстайы фӕдыл хъуыдытӕ ӕргомӕй зӕгъ-ыны фӕстӕ ацы уацы мӕн фӕнды иронау раст дзурыны тыххӕй дӕр мӕ фӕндиӕгтӕ зӕгъын. Иу фынддӕс азы размӕ нӕ мыггаджы советы сӕрдар, дзӕнӕты бадинаг Багаты Барис советы ӕмбырдтӕй иуы фӕндон бахаста, цӕмӕй мыггаг иууылдӕр дзурын райдайа сыгъдӕг ирон литературой ӕвзагыл. «Ӕмӕ сыгъдӕг литературой ӕвза-гыл горӕты интеллигенци дӕр куы нӕ дзуры, уӕд мах цы уынгӕджы фестӕм?» — афарста йӕ советы уӕнгтӕй чидӕр. Ууыл фарста боны фӕткӕй ист ӕрцыд.
Ӕмӕ ӕцӕгӕй дӕр, интеллигенцийы минӕвӕртты ны-хасмӕ лӕмбынӕг куы ‘ркӕсӕм, уӕд мыр «з»-йы бӕсты дзурынц «ж», «с»-йы бӕсты — «ш», «ц»-йы бӕсты «с» ӕмӕ афтӕ дарддӕр. Советон дуджы иронау раст дзурыны сыгъдӕгдзинад Ирон театрӕй цыдис. Хистӕртӕй куыд фехъуыстон, афтӕмӕй театры артистты раст дзуры-ныл сӕрмагондӕй ахуыр дӕр кодтой. Ныр уый нал ис
ХУРТУАН
221
ӕмӕ, кӕй куыд фӕнды, афтӕ ны»жж»-ы ӕмӕ ны»шш»-ы кӕны дзырдтӕ. Зӕгъӕм, Замирӕты бӕсты зӕгъдзӕн Жамирӕт, сӕмӕны бӕсты шӕмӕн, урсы бӕсты урш...
Хорз ма йӕ хъуыды кӕнын, авд ӕмӕ дыууиссӕдз азӕй дӕр раздӕр газет «Рӕстдзинад»-ы фӕрстыл иронау раст дзурыны фарстайыл цы лӕмбынӕг ныхас цыдис, уый. Ӕппӕты тынгдӕр мӕ зӕрдӕмӕ фӕцыд Ирыстоны адӕмон поэт, Хетӕгкаты Къостайы номыл паддзаха-дон премийы лауреат Плиты Грисы уац. Ӕхсайӕм азты подшивкӕты ма йӕ бӕргӕ агуырдтон ӕрӕджы, фӕлӕ... Уыцы фарстайы фӕдыл ӕз дӕр, уӕд студент, мӕ хъуы-дытӕ ӕргомӕй загътон. Уӕд гонорар дӕр дзӕбӕх фыста газет. Мӕ зӕрдыл ма хорз лӕууы, ӕнӕхъӕн нудӕс сомы мын ӕрбарвыста редакци посты бастдзинады 25-ӕм хай-адмӕ. Уыдон кӕуылты стыр ӕхцатӕ уыдысты студентӕн! Иу мӕйы бӕрц сӕ уыд фӕцӕрӕн. Ныр гонорар чи ӕмӕ цӕй тыххӕй «амардта» чидӕр, уымӕн адӕмимӕ ӕз дӕр ницы бамбӕрстон.
Уӕд мӕ уацы загътон ахӕм хъуыды, зӕгъын, ӕз афтӕ нӕ зӕгъын ӕмӕ дыгуронау, науӕд къуыдайрагау мачиуал дзурӕд, фӕлӕ бахъуаджы сахат, интеллигент уӕвгӕйӕ, цӕуылнӕ хъуамӕ арӕхсӕм ирон литературой ӕвзагыл дзурынмӕ. Абон дӕр уыцы хъуыды нымайын растыл.
Чи зоны, газеткӕсджытӕй исчи зӕгъа, иухатт нын не ‘мбалӕн ӕфсӕддон заводы ирон директортӕй иу куыд загъта, афтӕ: «Куда вы смотрите, не видите, что город русифицируется. О какой подписке «Растдзинада» может идти речь?» Ирон ӕвзаджы, ирон культурӕйы рӕзт, ирон фарн ӕмӕ ирондзинад, ӕппынфӕстаг, иронау раст дзурыны фарста хъуамӕ ӕндава алы ирон патриоты дӕр, йӕ наци, йӕ райгуырӕн къуым ӕмӕ Фыдыбӕстӕйыл иузӕр-дион чи у, уыцы ӕцӕг ирон лӕгтӕй алкӕй дӕр. О, ӕз мӕ адӕмы иннӕ адӕмтӕй фылдӕр уарзын. Канд Уӕрӕсейы нӕ, фӕлӕ ӕппӕт дунейы дӕр цы рӕсугъддӕр къуымтӕ ис, уыдонӕй иуыл дӕр нӕ баивин мӕхи Ирыстон. Фӕлӕ
222
Богаты Аврам
уый ууыл нӕ дзуры, ӕмӕ ӕз националист дӕн. Уӕвгӕ канд ӕз нӕ, стӕмтӕй фӕстӕмӕ ирӕттӕ иууылдӕр сты интернационалисттӕ. Советон дуджы ӕндӕр хорз ми-ниуджытимӕ уый дӕр нӕ туджы ис, баивӕн ын нӕй ни-цӕмӕй. Уӕвгӕ йӕ наци, йӕ адӕмы иннӕтӕй къаддӕр чи уарзы, уыдоны ӕцӕг лӕгтыл нымайӕн дӕр нӕй. Фӕлӕ, хи адӕмы фылдӕр уарзгӕйӕ, хъуамӕ аргъ кӕнын зонай ӕндӕр адӕмтӕн дӕр. Уымӕн, кӕй зӕгъын ӕй хъӕуы, лӕгдзинад хъӕуы. Ирон адӕм та незамантӕй фӕстӕмӕ уымӕй хъуаг никуы уыдысты.
Газет «Рӕстдзинад», 2017 азы 8 август.
ХУРТУАН
223
ХЪУЫДЫТӔ
«ФЫДӔЛТЫ АРТДЗӔСТ»-Ы ТЫХХӔЙ
Газеты кусӕгӕн чингуытӕ кӕсыны рӕстӕг арӕх нӕ вӕййы. Уӕлдайдӕр, ӕрвылбон рӕнхъытӕ дӕттыны ӕфсӕрм кӕуыл ис, уымӕн — журналистӕн. Бӕргӕ мӕ фӕндыд, Джусойты Нафийы номыл национ литературой премийы лауреат Наниты Асиат мын цалдӕр мӕйы размӕ цы чиныг балӕвар кодта, уый бакӕсын ӕмӕ мӕ хъуыдытӕ ӕргомӕй зӕгъын, фӕлӕ мын ныронг фа-дат нӕ фӕци ӕмӕ дзы ныр хатыр курӕгау фыссын ацы рӕнхъытӕ.
Ныхас Асиатӕн йӕхи фыст чиныгыл цӕуы, йӕ ро-ман-хроникӕ «Фыдӕлты артдзӕст»-ыл. Чиныг уагъд ӕр-цыд 2017 азы Цхинвалы Мыхуыры хӕдзары. Рагацау ӕй зӕгъын: фӕстаг азты цы чингуытӕ бакастӕн, уыдонӕй мӕ зӕрдӕйыл роман-хроникӕ «Фыдӕлты артдзӕст»-ӕй тынгдӕр никӕцы сӕмбӕлд. Уый тыххӕй йӕ авторӕн арфӕ кӕнын зӕрдӕбынӕй. Ноджы стырдӕр ӕнтыстдзи-нӕдтӕ бафтӕд йӕ къухы.
Чиныджы сӕйраг архайӕг у, чи сгорӕтаг ӕмӕ «кард зыд цӕсгом» кӕмӕн ис, ахӕм ацӕргӕ лӕг, ирон уӕздан лӕг Дриаты Адам. Уый кӕд горӕты рагӕй цӕры, уӕддӕр йӕ зӕрдӕ ӕдзухдӕр ис, кӕм райгуырд ӕмӕ бахъомыл, уыцы хъӕуы. Уым ис йӕ фыдӕлты артдзӕст. Йӕ фынтӕ дӕр уыимӕ сты баст, йӕ хъуыдытӕ дӕр афтӕ.
Дӕргъвӕтин ирон-гуырдзиаг хӕсты аххосӕй чиныджы сӕйраг архайӕг Адамӕн йӕ фыдӕлты артдзӕстмӕ цӕуын ӕдас нӕ уыд. Уымӕ гӕсгӕ, кӕм райгуырд, уыцы хъӕуы иу-дӕс азы бӕрц нал уыд. Ныр Уӕрӕсейы фӕрцы Хуссар Ирыстоны «дӕрддагдӕр районмӕ сырӕзт армытъ-ӕпӕны хуызӕн лӕгъз фӕндаг ӕмӕ йыл машинӕтӕ ды-ууӕрдӕм сыффыттытӕ кӕнынц... Кӕд ӕй бафӕнды, уӕд та ныууайы». Уый Адамӕй зӕгъы автор. Фӕстаг хатт йӕ райгуырӕн къуымы куы уыд, уӕдӕй фӕстӕмӕ йӕ зӕрдӕ
224
Багаты Аврам
уӕлдай тынгдӕр райдыдта дзурын йемӕ: «Фыдӕлты артдзӕст хъармдӕр у... Цыма уыцы пецы цы сугтӕ сы-гъд, уыдон ӕндӕрхуызон ӕндӕвтой, афтӕ мӕм каст. Ме уӕнгтӕ, цыма, цалдӕр азы салд уыдысты ӕмӕ ныр уыцы хъарммӕ стӕфстысты, афтӕ банкъардтон мӕхи. Раст куы зӕгъон, уӕд мӕ мӕ къах уырдыгӕй нал хаста... Нӕ хӕд-зары ма куы уыдаин, фӕлӕ уынджы, уынджы... Уынг, уынг, нӕ хӕдзары раз цы уынг уыд, уый... Мӕ къахвӕд-тӕ ма абон дӕр кӕм фӕзыниккой, уым. Хӕдзар нал ис, фӕлӕ уынг дӕр уымӕй лӕмӕгъдӕр нӕу... Цыдӕр тых мӕ баста уынгимӕ ӕмӕ мӕ уынгӕй нал хаста, уынгӕй, мӕ къах мӕ рухс ӕмӕ хъарм фатермӕ горӕты... Ӕмӕ мӕ абон дӕр уыцы ӕнӕуынон (ӕвӕццӕгӕн, ӕнӕзынгӕ — Авр.), фӕлӕ фидар тых йӕхимӕ ӕлвасы...»
Ӕрмӕст ацы хъуыдытӕй дӕр бӕрӕг у, романы сӕй-раг архайӕг Дриаты Адам йӕ райгуырӕн зӕхх ӕмӕ йӕ Фыдыбӕстӕйы патриот кӕй у, уый. Чиныгкӕсӕджы зӕр-дыл ам, ӕнӕмӕнг, ӕрбалӕудзысты, уырыссаг ӕвзаджы базырджын чи сси, зындгонд поэты уыцы ныхӕстӕ: «И дым Отечества нам сладок и приятен».
Роман-хроникӕ «Фыдӕлты артдзӕст»-ы ӕвдыст цӕуынц гуырдзиаг ӕмӕ хуссарирыстойнаг ирӕтты ахаст-дзинӕдтӕ 1989 азӕй 2016 азмӕ. Уыцы азты тыххӕй мӕнӕ цы зӕгъы романы сӕйраг архайӕг: «Еныр фӕстаг 25 азы нӕ цард у куыдзы цард. Маст ӕмӕ дзы тыхст-дзинад йеддӕмӕ ницы ӕрымысдзынӕ. Кӕм ма ис еныр кусӕг лӕг? Цы фестӕм, кӕм стӕм — фӕрсӕг нӕ нӕй, афтӕмӕй та паддзахады астӕумагъз кусӕг ӕмӕ зӕхку-сӕг кълас уыдысты». Ацы ныхӕстӕ Адам романы кӕ-ронмӕ ӕввахс загъта, фӕлӕ суанг йӕ райдайӕнӕй дӕр советон дуджы цард мысын ирдӕй зыны Дриайы-фырты раст хъуыдытӕй. Зӕгъӕм, чиныджы 8-ӕм фарсыл кӕ-сӕм: «...Телевизормӕ дӕр цас фӕкӕсдзынӕ, стӕй дзы цӕмӕ бакӕсай, уый дзы нӕдӕр ис. Телеуынынад кӕд уыд, уӕд уыд! Советон дуджы!..»
ХУРТУАН
225
Чиныг каст куы фӕдӕн, уӕд ахъуыды кодтон ӕмӕ ӕрцыдтӕн ахӕм хатдзӕгмӕ: Наниты Асиаты роман-хро-никӕ «Фыдӕлты артдзӕст» у хуссарирыстойнаг лӕппуты Лӕгдзинад ӕмӕ Хъӕбатырдзинады гимн.Уыдон цы ӕх-сар ӕмӕ фӕразондзинад равдыстой, уый диссагӕн дзури-наг у, ӕмӕ йӕ романы сӕйраг архайӕг Адам сабыр ӕмӕ уӕзданӕй дзургӕ дӕр ракодта йӕ мысинӕгты. Гуырдзиаг фыдгӕнджытӕ 1989 азы кӕронӕй суанг 1992 азы ӕм-бисмӕ «ахстой ирӕтты ӕмӕ сын алы фыдмитӕ кодтой... надтой сӕ, ихдоны сӕ дардтой, мардтой сӕ, физонӕг сӕ кодтой»... Адӕймаджы зӕрдӕ ныккӕрзы мӕнӕ ацы рӕн-хъытӕ кӕсгӕйӕ: «Чъехы торнейӕ тӕригъӕдджындӕр бынат никуы ис дунейы... Уым физонӕг кодтой ирӕтты... Сӕ сылгоймӕгтӕ дӕр, сӕ сылгоймӕгтӕ! Мады ном чи хӕссы, уыцы сылгоймӕгтӕ».
Наниты Асиаты роман «Фыдӕлты артдзӕсты» тыххӕй дзурӕн ис тынг бирӕ, фӕлӕ газетой фӕлгӕтты уымӕн фадат кӕй нӕй, уымӕ гӕсгӕ мӕ хъуыды зӕгъ-ын цыбырӕй: ацы чиныг у Республика? Хуссар Ирыстоны энциклопеди 1989 азы 10 ноябрӕй (уӕд райстой об-лӕстон советы депутаттӕ «историон Уынаффӕ Хуссар Ирыстоны Автономон облӕсты республикӕйӕ расидыны тыххӕй») 2017 азы райдайӕнмӕ. Ӕмӕ дзы цынӕ хаба-рыл, цынӕ цауыл фембӕлдзынӕ чиныджы, суанг ма дзы Зонкъары чысыл ГЭС саразыны тыххӕй дӕр ис бакӕ-сӕн 222-ӕм фарсыл. Ӕмӕ мӕ зӕрдыл ӕрбалӕууыд иу хабар. Ивгъуыд ӕнусы фӕстаг азты уыд ӕви ног ӕну-сы райдайӕны, уый бӕлвырд нал хъуыды кӕнын, фӕлӕ Хуссар Ирыстоны сфӕнд кодтой ГЭС саразын. Ӕхцайы фӕрӕзтӕ йын дзӕвгар кӕй хъуыд, уымӕ гӕсгӕ хуссарирыстойнаг номдзыд лӕгтӕ ӕххуысмӕ фӕсидтысты куы-стуӕтты ӕмӕ организациты коллективтӕм. Кӕд ма исты хъуыды кӕнын, уӕд уыцы сидт газетты дӕр мыхуыр-гонд ӕрцыд. Мӕ хъӕппӕрисӕй (уӕд сӕйраг редакторы *15
226
Богаты Аврам
хӕдивӕгӕй куыстон) «Рӕстдзинад»-ы коллектив дӕр ГЭС аразыны хыгъдмӕ бахаста иу боны мызд.
Чиныджы фембӕлӕн ис ӕнӕхъӕн абзацтӕ ӕмӕ су-анг фӕрстӕ дӕр уырыссаг ӕвзагыл фыстӕй. Кӕйдӕрты зӕрдӕмӕ уый нӕ цӕуы, фӕлӕ, мӕнмӕ гӕсгӕ, автор раст бакодта. Мӕхӕдӕг дӕр мӕ уацты арӕх пайда кӕнын уы-мӕй, цӕмӕй афтӕ мачи ахъуыды кӕна, куыд ӕй фӕн-дыд, афтӕ йӕ раивта иронау, зӕгъгӕ.
Хуссар Ирыстоны, ирон адӕмы хъысмӕтыл хъуы-ды кӕнгӕйӕ, романы сӕйраг архайӕг Дриаты Адам чиныджы фӕстаг фӕрстӕй иуыл афтӕ зӕгъы: «Мах хъӕуы дыууӕ Ирыстоны баиу кӕнын ӕмӕ Ирыстон иууонӕй уыдзӕни Уӕрӕсейы сконды».
— Ӕмӕ ӕцӕг сулӕфиккам, кӕннод нӕ хӕдбардзи-над нӕ фарсыл нӕ хӕцы, ӕххӕст нӕу нӕ ныфс ӕмӕ зӕрдӕхсайгӕйӕ цӕрын зын у... — зӕгъы Адам ӕмӕ ма йӕ хӕлар поэты даргъ ӕмдзӕвгӕйӕ дыууӕ куплеты дӕр ӕрхаста:
«Иу хабар нӕ зӕрдыл дарӕм: Хъуамӕ суой Цӕгат *мӕ Хуссар иу. Уӕд нӕ удтӕ фервӕздзысты тарӕй, Цины рухсӕй байдзаг уыдзӕн риу.
Ӕмӕ сидын ӕз дӕумӕ, мӕ лымӕн, Цардивӕныл нӕй ӕууӕнк, уый зон. «Абон лӕг цы нӕ сараза, уымӕн Ахӕм рӕстӕг нал уыдзӕни сом».
Диссаджы раст ныхӕстӕ зӕгъынц Адам дӕр ӕмӕ йӕ хӕлар поэт дӕр. Уыдон тынгдӕр хауынц Ирыстоны дыууӕ хайы разамонӕг бынӕттӕ ахсӕг лӕгтӕм, ӕмӕ уыцы арфӕйаг хъуыддаг царды рауадзыныл абон хъуамӕ дысфӕлдӕхтӕй бацархайой, науӕд сын «ахӕм рӕстӕг нал уыдзӕни сом». Алцыдӕр йӕ афоныл аразын хъӕуы.
ХУРТУАН
227
Хицӕн ныхасы аккаг сты чиныджы аиппытӕ. Уыдон канд автормӕ нӕ хауынц, фӕлӕ сӕ дзӕвгар хай — ре-дактормӕ ӕмӕ корректормӕ. Ӕрмӕст иу фиппаинагӕн ӕнӕзӕгъгӕ нӕй ӕргомӕй. Уый хауы чиныджы тиражмӕ. 300 экземпляры цы сты Ирыстоны дыууӕ хайӕн? Ӕз ын куыд зонын йӕ мидис, афтӕ йӕ куы базоной адӕм, уӕд ӕй тынг зӕрдиагӕй агурдзысты. Кӕд авторы бафӕнда чиныг дыккаг хатт рауадзын, уӕд ын ӕз ӕфсымӕры лӕг-гад лӕвар бакӕндзынӕн, куыд редактор ӕмӕ корректор дӕр, афтӕ. Ахӕм хорз чиныг хъуамӕ ӕнӕрӕдыд уа.
«Фыдӕлты артдзӕст» ныффыссӕгӕн мӕ цӕст уарзы ног сфӕлдыстадон бӕрзӕндтӕм схизын.
Газет «Рӕстдзинад», 2018 азы 7 август.
228
Богаты Аврам
ХӔСТОН, ПОЭТ, ЖУРНАЛИСТ
Ивгъуыд мӕйы нӕ бӕстӕ сбӕрӕг кодта Сталинграды хӕсты немыцаг-фашистон ӕфсӕдтыл уӕлахизы 75 азы. Ахӕм тугкалӕн, ӕгъатыр карз хӕст историйы никуы уы-дис. Уый райдыдта 1942 азы 17 июлы ӕмӕ фӕци 1943 азы 2 февралы. Уыйбӕрц адӕм ӕмӕ техникӕ никуы ар-хайдта уымӕй размӕйы иунӕг стыр хӕсты дӕр.
75 азы размӕ уыцы ӕгъатыр карз хӕсты цы мингай ирон лӕппутӕ архайдтой, уыдонӕй иу уыдис, ивгъуыд ӕнусы ӕстайӕм азты райдайӕны газет «Рӕстдзинад»-ы редакцимӕ кусынмӕ чи ‘рбацыд ӕмӕ дзы къорд азы чи бакуыста, уыцы алагираг курдиатджын поэт Цӕгӕраты Гиго. Махӕй алкӕмӕндӕр ӕхсызгон уыд йе ‘рбацыд. Хурӕнгӕс уӕздан лӕг, поэт, бирӕ лирикон зарджыты авторы мах, уӕды ӕрыгон журналисттӕ, зыдтам фӕса-ууонмӕ. Ныр та йӕ базыдтам лӕгӕй-лӕгмӕ, балымӕн стӕм йемӕ. Абон, 15 мартъийы, уымӕн йӕ райгуырдыл сӕххӕст 95 азы
Уӕд «Рӕстдзинад»-ы редакцийы чи куыста, уы-донӕй цалдӕр уыдысты Фыдыбӕстӕйы Стыр хӕ-сты архайджытӕ: Бутаты Тотырбег, Тегаты Сулейман, Саукуыйты Иссӕ, Дзугаты Барнс, Цогойты Георги, Хуытъинаты Дӕдӕгка ӕмӕ Махарбег... Ныр ма сыл Гиго дӕр бафтыд. Се ‘ппӕтӕн дӕр стыр аргъ кодтам, се ‘ппӕ-ты дӕр хъӕбатыртыл нымадтам, хӕларӕй цардыстӕм семӕ.
1941 азы Цӕгӕраты Гиго каст фӕци 9 къласы ӕмӕ, куыд фӕскомцӕдисон, афтӕ сфӕнд кодта барвӕндонӕй фронтмӕ ацӕуын. Фӕлӕ йын ӕфсӕддон комиссарады йӕ курдиатӕн разыйы дзуапп нӕ радтой, колхозы, дам, кус ӕмӕ дӕ фӕллойӕ ӕххуыс кӕн фронтӕн. Ӕмӕ куыста хистӕркъласонтимӕ колхозы. Арӕх-иу бауад районы ӕфсӕддон комиссарадмӕ дӕр, раздӕрау ӕй фӕндыд
ХУРТУАН
229
фронтмӕ ацӕуын. Ӕмӕ йӕ, ӕппынфӕстаг, арвыстой Дзӕуджыхъӕуы ӕфсӕддон училищемӕ.
Ӕфсӕддон училище хъуамӕ каст фӕуыдаид дыууӕ азмӕ, фӕлӕ хӕсты райдайӕны ахуыры ӕмгъуыд фӕкъ-аддӕр кодтой ӕмбисы бӕрц, 1942 азы та йӕ ӕрцыбыртӕ кодтой ӕхсӕз мӕйы онг.
Уыцы аз Гиго каст фӕци училище, радтой йын лейтенанты цин. Ӕмӕ йӕ арвыстой Хуссар-Ныгуылӕйнаг фронтмӕ. Снысан ӕй кодтой минӕхсӕг ротӕйы командиры хӕдивӕгӕй. Фронты ӕфсӕдтӕ карз хӕсты ба-цыдысты фашистон ӕфсӕдтимӕ Доны тыгъд быдырты, фӕстӕдӕр та — Дон ӕмӕ Волгӕйы ‘хсӕн быдырты.
Сӕрды, 12 июны, Хуссар-Ныгуылӕйнаг фронты бӕ-сты арӕзт ӕрцыд Сталинградаг фронт. 343-ӕм дивизи бацыд уыцы фронты скондмӕ. Уыцы дивизийы хӕцыд Цӕгӕраты Гигойы минӕхсӕг ротӕ дӕр. Ӕхсӕг дивизи йӕхи ӕрфидӕрттӕ кодта Сталинградӕй цӕгатныгуылӕ-нӕрдӕм ран Доны былгӕрон, станицӕтӕ Малоклетская ӕмӕ Сироткинскаяйы районы.
Фашисттӕ дзӕвгар фылдӕр тыхтӕй хъавыдысты со-ветон ӕфсӕдтыл, Доны цӕугӕдон кӕм фӕгакъон, уым ӕрхъула кӕнынмӕ, цӕмӕй горӕт Калачы районмӕ баи-рвӕзой ӕмӕ ныгуылӕнӕрдыгӕй Сталинградмӕ бабыр-сой. Алы бон дӕр цыдысты карз тохтӕ. Не ‘фсӕддон хӕйттӕ сындӕггай фӕстӕмӕ алӕууыдысты, арӕзтой контрныббырстытӕ, знаггад кодтой гитлеронтӕн. Дон ӕмӕ Волгӕйы ‘хсӕн советон зӕхх хъахъхъӕнгӕйӕ, лейтенант Цӕгӕрайы-фырт фыццаг хатт бацыд фашисттимӕ карз тохы. Фӕзынд ӕм фронтон фӕлтӕрддзинад, сси дӕсны минӕхсӕг.
1942 азы 12 август йӕ мӕлӕты бонмӕ нӕ ферох Гигойӕ. Знаджы механизацигонд фистӕг ӕфсад ӕр-бафсӕрста 343-ӕм ӕхсӕг дивизийы хӕцӕн бынӕттӕм. Фыццаг батальоны минӕхсӕг ротӕ взводгай лӕвӕрд герцы д фистӕгӕфсӕддон ротӕтӕм.
230
Багаты Аврам
Фашистом танктӕ ӕмӕ фистӕг ӕфсад бырстой размӕ, тырныдтой Донмӕ баирвӕзынмӕ, иудадзыг атакӕ код-той 1152-ӕм ӕхсӕг полчъы хӕцӕн бынӕттӕ. Лейтенант Цӕгӕрайы-фырт уыдис дыккаг взводимӕ ӕмӕ йын раз-амынд лӕвӕрдта. Минометӕй ӕхсджытӕ знаджы фи-стае гӕфсӕддонты атакӕтӕ хӕлдтой сӕ раст цӕфтӕй. Уыцы карз тохы Гиго фӕцӕф, фӕлӕ йӕ хӕцӕн бынат нӕ ныууагъта, командӕ кодта взводӕн.
Уыцы бон, 12 августы, Гигойы взвод ӕрмӕст йӕхӕ-дӕг скуынӕг кодта сӕдӕ фашистӕй фылдӕры. Нӕ бан-тыст знаджы ӕфсӕдтӕн Донмӕ баирвӕзын.
Августы тӕвд бонтӕй иуы Цӕгӕраты Гиго ӕнӕнхъӕ-лӕджы фембӕлд йӕ хистӕр ӕфсымӕр Максимимӕ, тан-кон ротӕйы командиримӕ. Кӕрӕдзийӕн фӕхъӕбыстӕ кодтой ӕмӕ цалдӕр минуты фӕстӕ фӕхицӕн сты. Хӕст хӕст у...
Уыцы карз 1942 азы 19 августы фашистон ӕфсӕдтӕ райдыдтой ногӕй бырсын, тырныдтой Сталинград сӕхи бакӕнынмӕ. Бырстой ныгуылӕнӕрдыгӕй, цӕгатӕрды-гӕй ӕмӕ хуссар-ныгуылӕнӕй. 343-ӕм ӕхсӕг дивизийы хӕцӕн бынӕттыл знаджы хӕдтӕхджытӕ цалдӕр хат-ты ӕрӕппӕрстой бомбӕтӕ, бавзӕрстой артиллерийы ӕмӕ минометты цӕфтӕ, стӕй та сыл атакӕйы рацыды-сты танктӕ ӕмӕ фистӕг ӕфсад. Уыцы хӕсты Гиго фӕци уӕззау цӕф, йӕ рахиз уӕраджы кӕхц ныппырх.
Госпитӕлы дохтыртӕ бӕргӕ тох кодтой ӕнӕхъӕн афӕдзы дӕргъы уӕраджы кӕхц сдзӕбӕх кӕныныл, фӕлӕ сӕ къухы нӕ бафтыд. Цӕрӕнбонтӕм къуылыхӕй баззад Гиго. 1943 азы сӕрды хӕсты инвалид сыздӕхт сӕхимӕ лӕдзгуытимӕ. Йӕ къӕхтыл куы слӕууыд, йӕ лӕдзгуытӕ куы аппӕрста, уӕд кусын райдыдта скъолайы ӕфсӕддон хъуыддаджы ахуыргӕнӕгӕй. Уый фӕстӕ та Алагиры музейы директор уыдис. Куыста районы газеты редакцийы даер. Йӕ хъарутӕ сарӕзта сфӕлдыстадон куыстмае, фыста аемдзӕвгӕтӕ. 1946-1947 азты ахуыр
ХУРТУАН
231
кодта Цӕгат Ирыстоны Хетӕгкаты Къостайы номыл пе динституты, 1948 азӕй 1953 азмӕ та Мӕскуыйы Максим Горькийы номыл литературой институты. Ахуыры фӕстӕ дӕргъвӕтин рӕстӕг фӕкуыста нӕхи республикӕйы радиокомитеты литературон-музыкалон редакцийы хистӕр редакторӕй.ӕхсӕз азы та газет «Рӕстдзинад»-ы куль-турӕйы хайады сӕргълӕууӕг уыд.
Хӕсты фӕстӕ азты Цӕгӕраты Гигойы ӕмдзӕв-гӕтӕ мыхуыргонд цыдысты газет «Рӕстдзинад»-ы, стӕй Ирыстоны ӕндӕр газетты фӕрстыл, журналтӕ «Мах дуг», «Фидиуӕг», «Ногдзау», мӕскуыйаг журналтӕ «Новый мир», «Дружба народов», «Огонек» ӕмӕ «Смена»-йы, зӕлыдысты бынӕттон радиойӕ.
Цӕгӕраты Гигойы фыццаг чиныг «Хӕлардзинады зарджытӕ» рацыд 1955 азы, ӕртӕ азы фӕстӕ та йӕ ССР Цӕдисы Фысджыты цӕдисмӕ райстой. 1961 азы рацыд Гигойы дыккаг чиныг — ӕмдзӕвгӕты ӕмбырдгонд «Афтӕ райгуырди зарӕг». Поэт ӕмдзӕвгӕтӕ фыста са-битӕн дӕр ӕмӕ сӕ 1962 азы рауагъта хицӕн чиныгӕй — «Ичъи». Уый фӕстӕ та рацыд Гигойы иннӕ чиныг сывӕллӕттӕн — «Нӕ бинонтӕ». Рӕзгӕ фӕлтӕрӕн йӕ радон лӕвар, ӕртыккаг чиныг «Зымӕгон хъазт» фӕзынд 1987 азы.
Гигойы ӕмдзӕвгӕты дыууӕ ӕмбырдгонды та 1963 ӕмӕ 1967 азты уырыссаг ӕвзагыл рацыдысты — «Дыхание» ӕмӕ «Папа, купи облака!..»
Цӕгӕраты Гигойы сфӕлдыстады зынгӕ бынат ахсы йӕ поэмӕ «Нӕмыджы раныхас Генералон Ассамблейы». Уый мыхуыргонд ӕрцыд 1967 азы журнал «Мах дуджы» фӕндзӕм номыры. Уацмыс фыст у хӕстӕндзарджыты ныхмӕ. Удмарӕн нӕмыг, Генералон Ассамблейы ӕм-бырды ныхас кӕнгӕйӕ, империалист™ хӕстӕндзарӕн пълантӕ хурмӕ ракалгӕйӕ, сиды хӕцӕнгӕрзтӕ аппа-рынмӕ, домы, цӕмӕй сӕ ӕфсӕддон заводты джиппы ма-уал уадзой.
232
Багаты Аврам
Цӕгӕраты Гиго уыдис тӕлмацгӕнӕг дӕр. Ирон ӕвзаг-мӕ ратӕлмац кодта бирӕ уырыссаг, сомихаг, цӕцӕйнаг, кӕсгон, дагестайнаг, болгайраг, тӕтӕйраг ӕмӕ ӕндӕр ӕвзӕгтыл фыссӕг поэттӕй бирӕты уацмыстӕ. Фӕлӕ уӕддӕр Гиго Ирыстоны абон дӕр зындгонд у зарджытӕ фыссӕг поэтӕй. Ныффыста сӕдӕ зарӕгӕй фылдӕр. Адӕм уӕлдай фылдӕр уарзынц «Фыдуындтӕ цы фӕуой уӕд», «Дидинӕг», «Уалдзыгон сагъӕс» ӕмӕ Гигойы фыст ӕндӕр зарджытӕ. Ӕмӕ кӕд Фыдыбӕстӕйы Стыр хӕсты архайӕг, зындгонд поэт Цӕгӕраты Гиго 1996 азы 12 октябрь! йе ‘нусон дунемӕ бацыд, уӕддӕр йӕ ном цӕры, чи йӕ зыдта, уыдоны зӕрдӕты, рох кӕнын ӕй нӕ уадзынц, нӕ бӕрӕгбӕтты ӕхсызгонӕй кӕй зӕлтӕм фӕхъусӕм, уыцы диссаджы лирикон зарджытӕ, йӕ фыст зарджытӕ.
Газет «Рӕстдзинад», 2017 азы 15 мартъи.
ХУРТУАН
233
СИДЗӔРЫ ХЪЫСМӔТ
Октябры революцийы фӕстӕ Уӕллаггомы цӕрджытӕй бирӕтӕн уыдис бы дыры ӕрцӕрыны фадат. Ӕмӕ дзы Гӕлӕбутӕ дӕр спай да кодтой, ралыгъдысты Сырх-Дыгурмӕ.
— Мӕ фыд куыста колхозы галтыл. Бригадир та йын уыдис йӕ фыдыхойы лӕппуйы лӕппу Хъалаты Симон, фӕстӕдӕр Фыдыбӕстӕйы Стыр хӕсты Намысы ордены ӕххӕст кавалер чи сси, уый, — ӕрымысы Гӕлӕбуты мыг-гаджы хистӕр Мухарбег.
Фыдыбӕстӕйы Стыр хӕсты размӕ ӕртынӕм азты Гӕлӕбуты Андрейӕн дунейы фарн балӕвар кодта ды-ууӕ фаззон лӕппуйы. Сырх Дыгуры колхозы сӕрдар Хайманты Сергей уый куы фехъуыста, уӕд правленийы ӕмбырды бахаста фӕндон, цӕмӕй Гӕлӕбуты бинонтӕн радтой колхозы дуцгӕ хъуццытӕй иу (хъуг сӕм кӕй нӕ уыд, уый зыдта сӕрдар). Бинонты цинӕн кӕрон нал уыди. Фӕлӕ сын бирӕ нӕ ахаста. Ныгуылӕнӕй тых-гӕнджытӕ фӕзынд нӕ бӕстӕмӕ. Ирыстоны хӕцынхъом фӕсивӕд атындзыдтой Райгуырӕн бӕстӕ бахъахъхъӕ-нынмӕ. Уыдонимӕ уыд Мухарбеджы фыд Андрей дӕр. Хъыгагӕн, уый фӕци фӕцу ’мӕ марцуйы фӕндагыл цыд. Йӕ цыппар ӕнахъом сабийы аззадысты сидзӕрӕй. Уый сын фаг нӕ уыд, фӕлӕ ма сын немыцаг тыхӕйисджытӕ сӕ хӕдзар дӕр ныппырх кодтой.
— Сӕ цӕрӕнбон бирӕ нӕ мады 'рвадӕлтӕ Байсонгъуыртӕн, — дзырдта мын, хӕсты азты гыццыл лӕппу чи уыд, ныр йе стай азы сӕрӕй чи ракаст, уый — Гӕлӕбуты Мухарбег. — Сӕ хъус нӕм тынг фӕдардтой. Нӕ мадыфсымӕр Сандыр уыд хъаруджын лӕг. Йӕ цот дӕр махӕй хистӕр уыдысты ӕмӕ нӕ уӕгъд не суагътой, цалынмӕ нӕ къӕхтыл слӕууыдыстӕм, уӕдмӕ.
Хӕсты фӕстӕ ӕнӕхӕдзар бинонты ӕрцӕрын кодтой Хетӕгкаты Къостайы районы Хорджыны хъӕуы(ныр
234
Богаты Аврам
Назрань! район, Барсуки). Зын уавӕрты хъомыл кодтой Гӕлӕбуты сывӕллӕттӕ. Фӕззыгон бонты-иу Мухарбег ӕмӕ йӕ фаззон ӕфсымӕр Тулабег ацыдысты сосӕ фӕндагмӕ ӕмӕ-иу уым, Назранмӕ хӕдзарӕдтӕй нарт-хор цы бричкӕты ластой, уыдонӕй фӕндагмӕ цы хоры нӕмгуытӕ ӕрхауд, уыдон уыгътой. Боны дӕргъы-иу фӕйнӕ армыдзаг нӕмгуытӕ сӕхимӕ куы ’рхастой фӕн-дагӕй, уӕддӕр сыл-иу сӕ ныййарӕг мад бацин кодта, уӕдӕ мӕ сывӕллӕттӕ сыдӕй нӕ амӕлдзысты, зӕгъгӕ. Хӕсты фӕстӕ дӕр-иу зымӕгон мӕйты уыдис тынг уазал.
— Уазал дӕр уазалы хуызӕн куы уыдаид, фӕлӕ хъ-ызт уазал, — ӕрымысы Мухарбег. — Ӕхсӕв-иу цы уаты хуыссыдыстӕм, уым-иу бедрайы дон ныссалд. Скодта ӕххормаг азтӕ, бахӕрынмӕ ницы уыдис. Ахӕм хабӕрт-тӕ дӕр хъуыды кӕнын ӕмӕ-иу сӕрды райдайӕны цъӕх курага куы фӕзынд, уӕд-иу дзы сывӕллӕттӕй зыд хӕрд чи бакодта, уыдон амардысты. Адӕмы уыцы азты аирвӕ-зын кодта хуыскъӕл. Зымӕджы дӕр ӕй къахтой салд зӕххы ӕмӕ уый хордтой. Уалдзӕджы та сӕ ирвӕзынгӕ-нӕг уыдис пысыра.
Иу бон Мухарбеджы мад Байсонгъуырон къӕрӕмисыл дон ӕрбацӕйхаста сӕхимӕ. Фӕндагыл ӕй, бидаркӕйы цӕугӕйӕ, ӕрбаййӕфта колхозы сӕрдар Байсонгъуырты Дӕкка. Йӕ цуры фӕурӕдта ӕмӕ йӕ фӕрсы:
— Истӕмӕй цӕрыс, мӕ хо? (Дыууӕ ӕфсымӕры цот уыдысты).
— Мӕнӕ дон хӕссын мӕ сывӕллӕттӕн, фӕлӕ доныл цы ныккӕнон хӕринагӕн, уый нӕй.
Дӕкка исдуг зӕхмӕ кӕсгӕйӕ аззад, стӕй йын афтӕ зӕгъы:
— Райсом колхозы правленимӕ ӕрбауай ӕмӕ ӕз хӕд-зарады куыйтӕн рафысдзынӕн мӕнӕуы цъата ӕмӕ йӕ дӕ сывӕллӕттӕн рахӕсдзынӕ.
Уыцы цъатайы фӕрцы бирӕ фенцондӕр Гӕлӕбуты бинонтӕн. Фӕлӕ уӕддӕр рӕзгӕ удты хӕрдӕй цы
ХУРТУАН 235
'фсӕста! Хорз уыд ӕмӕ сӕ хъӕуы сабиты рӕвдауӕн-дон уыдис. Бон сын иу хатт лӕвӕрдтой уым хӕринаг. Иуахӕмы уырдӕм фӕцӕйцыд Мухарбег. Кӕсы ӕмӕ иу хӕдзары цур уынджы йӕ цахъхъӕн лӕппу урс нартхо-ры кӕрдзын хӕры. Гӕлӕбуты гыццыл лӕппу хӕргӕ нӕ, фӕлӕ уынгӕ дӕр рагӕй нал фӕкодта ахӕм кӕрдзын. Йӕ комыкъулты дӕттӕ ӕруадысты. Куыддӕр йӕ цурмӕ бахӕццӕ, афтӕ йыл йӕхи ныццавта ӕмӕ йын йӕ нартхо-ры кӕрдзын аскъӕфта.
— Цалынмӕ кӕрдзын каурӕбын хордтон, уӕдмӕ мын рӕвдауӕндонмӕ байрӕджы. Сывӕллӕттӕн хӕринаг цы уырыссаг сылгоймаг лӕвӕрдта, уый мын загъта ӕнӕ си-хорӕй, дам, баззадтӕ. Хӕдзары фӕстӕмӕ бауадтӕн, кӕ-сын ӕмӕ уыцы сылгоймагӕн йӕ лӕнпу лӕууы ӕмӕ дзул хӕры. Ӕз та уымӕн дӕр аскъӕфтон йӕ хай ӕмӕ алыгъ-тӕн. Бирӕ зындзинӕдтӕ федтон сывӕллонӕй. Скъоламӕ куы бацыдтӕн, уӕд уазал зымӕг скодта, ӕмӕ мӕ фаз-зон ӕфсымӕримӕ нӕ уӕлӕ цы скодтаиккам, уый нын нӕ уыд ӕмӕ ныууагътам нӕ ахуыр. Иннӕ аз нӕхицӕй иу аз кӕстӕртимӕ райдыдтам ахуыр кӕнын. Мадӕлтӕн сывӕллӕттӕм кӕсыны рӕстӕг нӕ уыд, ӕхсӕвӕй бонӕй кусгӕ кодтой колхозы. Сӕ фаг фынӕй дӕр никуы бакод-той рагуалдзӕгӕй фӕсфӕззӕгмӕ. Сабиты хъомыладон куыст иууылдӕр рӕвдауӕндон ӕмӕ скъолайы кусджытӕ кодтой. Цы диссаджы ахуыргӕнджытӕ нын уыдис, ӕв-ӕдза, махӕн! Бирӕ зонаг, ӕмбаргӕ, уӕздан ӕмӕ бонзон-гӕ. Фӕндзӕм къласы куы ахуыр кодтон, уӕд колхозы бӕхдоны ӕхсӕвгӕсӕй ныллӕууыдтӕн. Уый тыххӕй мын фыстой 0,5 фӕллойбоны. Колхозонтӕй-иу фӕллойбонтӕ кӕмӕн нӕ фаг кодта, уымӕн-иу йӕ хӕдзары цур зӕххы хайӕ кодтой лыг, исгӕ. Мӕ мад та иунӕгӕй куыста колхозы ӕмӕ-иу нын арӕх алыг кодтой нӕ зӕххы хайӕ, уымӕ гӕсгӕ бацыдтӕн ӕхсӕвгӕсӕй кусынмӕ. Ӕхсӕзӕм кълас каст куы фӕдӕн, уӕд каникулты ацыдтӕн фыййауӕй колхозы фысты дзугимӕ хӕхтӕм. Радтой мын нымӕт.
236
Богаты Аврам
Ахӕм гыццыл нымӕт аргӕ та кӕм скодтой, цыма мӕныл конд уыд, афтӕ хорз мыл фидыдта. Ӕхсӕв-иу уӕтӕры кӕрон дӕр, нымӕты мӕхи ӕрбатухгӕйӕ, ӕрхуыссыдтӕн уымӕл зӕххыл, фӕлӕ мӕ уазал никуы бацыд. — Ӕмӕ ма мын ноджыдӕр бирӕ тухиаг царды хабӕрттӕ фӕдзы-рдта Мухарбег.
Скъолайы ахуыр кӕнгӕйӕ аивадон литературӕ бирӕ уарзта Гӕлӕбуты лӕппу. Каникулты-иу хӕхтӕм фыййа-уӕй цӕугӕйӕ йемӕ аласта цалдӕр чиныджы. «Хистӕрты фӕндыд, цӕмӕй ӕз куыстаин семӕ, уымӕн ӕмӕ уыдтӕн ӕнӕзивӕг, коммӕгӕс. Фос-иу ривӕд куы кодтой, уӕд-иу ме 'мбӕлттӕн, ома фыййӕуттӕн, кастӕн чиныджы ӕмӕ мӕ уый тыххӕй дӕр бирӕ уарзтой. Ӕртӕ мӕйы-иу куы бакуыстон семӕ, уӕд-иу мын ныффыстой 300 фӕл-лойбоны. Хӕхты фос кӕимӕ хызтон, уыдонӕй иу уыдис Тедеты Сарди. Диссаджы хорз лӕг. Цалынмӕ-иу мӕнӕн бахӕрын кодтаид, уӕдмӕ-иу йӕ дзыхмӕ къӕбӕр нӕ систа».
Канд аивадон литературӕ нӕ уарзта скъолайы ахуыр кӕнгӕйӕ Мухарбег, рӕвдз уыдис математикӕмӕ дӕр. Иухатт йӕ мад ахӕм ныхас загъта: «Ацы лӕппу мын уыдзӕн бухгалтер». Уый йӕ зӕрдыл даргӕйӕ, сфӕнд кодта йӕ мады ныхас сӕххӕст кӕнын, ӕмӕ скъолайы фӕстӕ йӕ гӕххӕттытӕ балӕвӕрдта Дзӕуджыхъӕуы финансов техникуммӕ. Маяковскийы уынджы уыдис ахӕм техникум, Сабырдзинады проспекты кӕронмӕ ӕввахс. Мухарбег рацыд техникумӕй ӕмӕ проспекты бандоныл ӕрбадт. Уалынмӕ йӕ разы цалдӕр йӕхи карӕн лӕппуйы ӕрбалӕууыд.
— Кӕдӕм цӕуыс ахуыр кӕнынмӕ? — фӕрсынц ӕй.
— Финансон техникуммӕ, — дзуапп радта Мухарбег.
Лӕппутӕ хъӕрӕй ныххудтысты, уый, дам, чызджы-ты техникум у.
— Ӕмӕ лӕппуты техникум та кӕм ис? — афарста сӕ Мухарбег.
ХУРТУАН 237
— Арӕзтадон техникум, мах дӕр уырдӕм цӕуӕм, -дзуапп радта лӕппутӕй иу.
Уыйадыл Гӕлӕбуйы-фырт йӕ гӕххӕттытӕ фӕстӕмӕ райста ӕмӕ сӕ лӕппутимӕ ахаста арӕзтадон техникум-мӕ. Сентябрь! райдыдта аразӕгыл ахуыр кӕнын. Зын ын уыдис, раст зӕгъгӕйӕ, ам ахуыр кӕнын, уымӕн ӕмӕ скъолайы хахнывкӕнын ӕмӕ нывкӕнын нӕ уарзта, техникумы та уыдон ӕнӕмӕнг зонын хъуыд. Ӕмӕ архайд-та сӕ базоныныл, уымӕн ӕмӕ йӕ бон зыдта, материален ӕххуыс ӕм ничердыгӕй хауд, стипенди куы нӕ иса, уӕд хъуыддаг хорз нӕ уыдзӕн. Уӕд-иу студенттӕй «ӕртӕ» чи райста, уымӕн-иу стипенди нӕ лӕвӕрдтой. Ӕмӕ ахуыр кодта. Бирӕ хӕттыты-иу ыл шрифт фыссыныл ахуыр кӕнгӕйӕ, ӕхсӕв ӕрбабон.
Арӕзтадон техникум каст фӕуыны фӕстӕ Гӕлӕбуты лӕппуйы кусынмӕ арвыстой «Промстройтрест»-ы 430-ӕм цӕугӕ механизацигонд колоннӕмӕ. Иуцасдӕр дзы куы акуыста мастерӕй, уӕд тресты парткомы секретарь, Советон Цӕдисы Хъӕбатыр Дмитрий Коняхины уынаф-фӕмӕ гӕсгӕ ахуыр кӕнынмӕ бацыд Цӕгат Кавказы Хӕххон-металлургон институты арӕзтадон факультетмӕ. Ахуыр дзы кодта изӕрӕй. Техникумы цы зонындзинӕд-тӕ райста, уыдон ын тынг феххуыс сты. Фӕлӕ ай цы диссаг у, курсон проект куы радта, уӕд ын ыл ахуыр-гӕнӕг ныффыста: «Проект выполнен не самостоятельно студентом». Тӕссаг уыдис, институтӕй йӕ куы ацух кӕ-ной, уымӕй. Бавдӕлд ӕмӕ арӕзтадон факультеты раза-монӕджы номыл ныффыста курдиат, курсон проект йӕхи конд кӕй у ӕмӕ йӕ бахъахъхъӕнынмӕ цӕттӕ кӕй у, уый тыххӕй. Ӕмӕ йӕ ӕцӕгӕй дӕр бахъахъхъӕдта сӕр-магонд къамисы раз. Ахуыргӕнӕг раст нӕ уыд.
Абон дӕр хорз хъуыды кӕны Мухарбег, 430-ӕм цӕу-гӕ механизацигонд колоннӕйы цы хорз лӕгтимӕ куы-ста, уыдоны: Томайты Харитон, арӕзтадон хайады хицау, Хӕдарцаты Шамил ӕмӕ Евгений Разуваев, прорабтӕ.
238
Богаты Аврам
Уыдонаей бирӕ ӕххуыстӕ зыдта Гӕлӕбуйы-фырт, ӕрыго-нӕй кусын куы райдыдта, уӕд. Йӕ зӕрдыл хорз лӕууы сӕйраг инженер Реуазты Мураты цӕстуарзон аудындзи-над дӕр. Фӕскуыст-иу аей йӕ фарсмӕ ӕрбадын кодта аемае-иу лӕмбынӕг ӕркастысты ног арӕзтадон объекты чертежтӕм. Фыййагдоны поселочы ӕрзӕт хъӕздыггӕнӕн фабрик дӕр иумӕ арӕзтой. Куыстой дзы ахст адӕм. Иу бон уырдӕм ахӕстонӕй ӕрбарвыстой иу сӕдӕ кусӕджы бӕрц. Уыдон хъуыдис куыстыл бафтауын, ног арӕзтадӕн разбивкӕ кӕнын ӕмае бындур сӕвӕрынӕн зӕхх къухӕй къахын. Фыццаг хатт кодта Мухарбег ахӕм стыр бӕ-стыхайӕн разбивкӕ. Йӕ къуымтӕ цӕмӕй раст рауайой, уый тыххӕй теодолит райста, фӕлӕ дзы хорз нӕ арӕхст. Уый ахст адӕмӕй иу лӕг бафиппайдта, ӕрбацыд ӕм хӕ-стӕг ӕмӕ йӕм дзуры: «Может вам помочь?» Мастер хи-нымӕр ахъуыды кодта: «Ацы ахст лӕг та мын цӕмӕй баххуыс кӕндзӕн?» Уый райста рӕвдз теодолит ӕмӕ, куыд ӕмбӕлдис, афтӕ йӕ ӕрфидар кодта, разбивкӕ дӕр арӕзтадӕн тагъд акодта ӕмае уыцы лӕгимӕ дыууӕйӕ ӕрӕвӕрдтой кусӕг адӕмы куысты бынӕтты.
Уыцы ахст лӕгаен йӕ мыггаг уыдис Шевляков, хъа-руджын инженер-аразӕг. Мӕнӕ цы зӕгъы Мухарбег уый тыххаей: «Уыцы бонӕй фӕстӕмӕ Шевляков мӕнӕн тынг ӕххуыс кодта. Ахӕм бартӕ мӕм уыдис куысты, мӕй иу куы фӕцис, уӕд-иу хицауы номыл ныффыстон рапорт, ахст адӕмӕй йӕхи хорз чи равдыста, уыдонӕй дыууӕ лӕгӕн сӕ таерхон дзырдӕй тӕрхонӕй аивын кӕнын, ӕмае фыццагдӕр суӕгъд кӕнын кодтон Шевляковы.
Мӕнаен Фыййагдоны уыдис, дыууӕ уаты кӕм уыд, ахӕм фатер аемӕ Шевляковы уым мемӕ ӕрцӕрын код-тон. Материален хыгъдтӕ, стӕй нарядтӕ фыссынмӕ ахӕм рӕвдз уыд ӕмӕ-иу мӕйы кӕрон фӕскуыст фае-стае аербадт мемӕ ӕмае мын аеххуыс кодта. Тресты хицау Спартак Чериышев-иу мӕ арӕх ӕппӕлыд ӕмбы-рды, ӕрыгон специалист уӕвгӕйӕ, дам, хорз арӕхсы
ХУРТУАН
239
материалом хыгъдтӕ ӕмӕ нарядтӕ фыссынмӕ. Спартак Никитич цӕмӕй зыдта, Шевляков мын ӕххуыс кӕны, уый. Кады грамотӕ дӕр ма мын радтой. Дӕтгӕ та мын ӕй ракодта тресты парторг Василий Коняхин, хӕстон тӕхӕг, Советом Цӕдисы Хъӕбатыр. Василий мӕн зыдта, арӕзтадон техникумы куы ахуыр кодтон, уӕдӕй фӕстӕ-мӕ. Уый уӕд ахуыр кодта изӕрӕй, бон та куыста масте рӕй Дзӕуджыхъӕуы дыккӕгӕм арӕзтадон управленийы. Ӕз йемӕ куы базонгӕ дӕн, уӕд-иу практикӕмӕ ацыдтӕн уымӕ, ӕмӕ мӕнӕн грамотӕ куы лӕвӕрдта, уӕд загъта ӕмбырды, рагӕй мӕ кӕй зоны, уый тыххӕй дӕр.
Фӕстӕдӕр мӕ раивтой ПМК-224 -мӕ прорабӕй ӕмӕ арӕзтон Кировы, Горӕтгӕрон ӕмӕ Рахизфарсы районты алыхуызон арӕзтадон объекттӕ. Нӕ трест — «Промстрой» уыд стыр, арӕзта ӕнӕхъӕн Ирыстоны алкӕмдӕр ӕмӕ тресты ног хицау Влас Манджгаладзе кӕй уыд, уый зыд-тон, фӕлӕ йӕ уынгӕ никуы фӕкодтон. Кӕрдзыны хъ-ӕуы арӕзтам хӕрӕндон, стӕй абана. Дыууӕ арӕзтады кӕрӕдзимӕ хӕстӕг уыдысты. Иу бон ӕз уыдтӕн, абана кӕм арӕзтам, уым. Кусджытӕй мӕм иу ӕруад хӕрӕн-доны арӕзтадӕй ӕмӕ мын афтӕ зӕгъы: «Уӕлӕ иу лӕг арӕзтады колоннӕты къуымтӕ агуыридурӕй пырх кӕны». Ӕз ӕм суадтӕн, ӕмӕ ӕцӕгдӕр лӕгӕн йӕ къухы агуыри-дур. Куы йӕ федтон, уӕд бамбарстон, хуымӕтӕг лӕг кӕй нӕу, уый, ӕмӕ йӕ фӕрсын: «Что вы делаете?» Ӕрбакаст мӕм ӕмӕ мӕ афарста: «А вы кто будете?» «Я прораб данного участка», «А я управляющий треста Влас Иванович Манджгаладзе». Ӕмӕ ма загъта: «Строительство любит качество и надо строить качественно». Куы ацыд, уӕд ӕз рацыдтӕн тресты парторг Василий Коняхинмӕ, радзырд-тон ын хабӕрттӕ ӕмӕ мын зӕрдӕ бавӕрдта, ӕфхӕрд мӕм кӕй не 'рхаудзӕн, уый тыххӕй, ӕмӕ ӕцӕгдӕр мӕ комком-мӕ хицау Виктор Бояджиди дӕр нӕ базыдта уыцы хабар.
Иу бон та мӕм парторг фӕдзырдта йӕхимӕ ӕмӕ мын мӕ разы стъолыл сыгъдӕг гӕххӕтты сыф ӕрӕвӕргӕйӕ
240
Богаты Аврам
загъта: «Фаг дын у фӕскомцӕдисы рӕнхъыты уӕвынӕн, курдиат ныффысс ӕмӕ дӕ партийы рӕнхъытӕм канди-датӕй райсӕм».
— Бирӕ хорз адӕймӕгтимӕ базонгӕ дӕн куысты фӕ-дыл. Прораб уӕвгӕйӕ, нӕ хайады хицау уыдис Гуыбиаты Рамазан, кусаг, ӕцӕг ирон ӕгъадауджын лӕг, йӕ хо Крошкӕйы лӕппу Таутиаты Барис дӕр мемӕ куыста ӕмӕ цардыстӕм ӕфсымӕртау. Нӕ дыууӕйӕн дӕр бинонтӕ нӕма уыд ӕмӕ-иу майрӕмбоны куысты фӕстӕ ацыдыстӕм Заманхъулы хъӕумӕ Бориктӕм. Йӕ мад Крошкӕ уыд уазӕгуарзаг сылгоймаг. Карк-иу нын сфыхта ӕхсырысӕр-тыл, хорз-иу нӕ суазӕг кода дыууӕ боны дӕргъы ӕмӕ-иу къуырисӕры хъӕлдзӕгӕй ацыдыстӕм нӕ куыстмӕ.
Сунжӕйы хъӕуы астӕу арӕзтам Культурӕйы стыр галуан колхозы сӕрдар Хуыгаты Раманы хъӕппӕри-сӕй. 1967 азы зымӕгон бонтӕй иу хорз лӕууы ныр дӕр мӕ зӕрдыл. Изӕрӕй адӕм куысты фӕстӕ ацыдысты сӕ хӕдзӕрттӕм, ӕз ма цыдӕртӕ фыстон ӕмӕ афӕсти-ат дӕн. Боныхъӕд уыд хорз, фӕлӕ изӕрырдӕм мит уа-рын райдыдта, ӕрбауазал кодта. иу афон мӕ хъустыл ӕрцыд уӕзласӕн машинӕты уынӕр. Нӕ арӕзтады раз ӕрлӕууыдысты бирӕ машинӕтӕ бетонимӕ. Ӕз шофы-рты афарстон: «Цӕмӕн ӕрбаластат бетон, ӕз куыникӕ-мӕй куырдтон, уӕд». Уыдон мын радзырдтой, ӕндӕр арӕзтӕдтӕм ӕй ластой, фӕлӕ мит ныууарыд, ӕрбауазал кодта ӕмӕ йӕ райсын сӕ бон нӕ бацис, уымӕ гӕсгӕ, дам, ӕй ардӕм ӕрбаластам, арӕзтад стыр у ӕмӕ, дам, кӕд ды исты амал скӕнис. Арӕзтады кусджытӕй иу — Козаты Къузма — хӕстӕг цард уым, ӕмӕ йӕм фӕдзы-рдтон, арвыстон ӕй кусӕг адӕмы ӕрбамбырд кӕнынмӕ. Кусджытӕ ӕнӕзивӕгӕй пъадвалы мит сыгъдӕг кӕнын-мӕ бавнӕлдтой, мӕхӕдӕг хъуыды кӕнын, бетон цӕмӕй ма ныссӕла, уымӕн цы бакӕнон. Кӕсын ӕмӕ арӕзтад-мӕ рог машинӕ ӕрбатылд, рахызтис дзы бӕрзонд, хӕрз-конд лӕг. Кусджытӕй кӕйдӕртимӕ аныхастӕ кодта,
ХУРТУАН
241
стӕй мӕнмӕ ӕрбацыд, бафарста мӕ, кӕд, мыййаг, ис-тӕмӕй тыхсын. Радзрдтон ын мӕ тыхсты тыххӕй, стӕй йӕ бафарстон, чи у, уымӕй. Афтӕ базонгӕ дӕн партийы Горӕтгӕрон райкомы фыццаг секретарь Тедеты Резойы фырт Павелимӕ. Куыддӕр мын фенцондӕр. Бафарста мӕ, ацы уазалы бетон нӕ фесӕфдзӕн, зӕгъгӕ. «Бӕргӕ нӕ фесӕфид, фӕлӕ дукани дӕр куы нал кусы, уырды-гӕй райсин цӕхх, байзӕрин ӕй ӕмӕ сӕлын нӕ бауад-зид бетон». Уӕзласӕн машинӕтӕй иуы арвыста ӕмӕ йын цӕхх ӕрбаласын кодта. Бетон йӕ бынатыл сӕмбӕлын кодтам. Павел дӕр нӕ ацыд, цалынмӕ куыст фестӕм, уӕдмӕ. Ӕдде ӕрбакӕсгӕйӕ, нӕ дыууӕйӕ прораб чи у, уый бӕрӕг нӕ уыд. Ӕхсӕвы 10 сахатыл куыст куы фе-стӕм, уӕд мӕ йӕ машинӕйы арвыста нӕхимӕ горӕтмӕ. Уый фӕстӕ Павелимӕ арӕх ӕмбылдыстӕм арӕзтӕдты.
Институты диплом бахъахъхъӕдтон иттӕг хорз бӕрӕггӕнӕныл, ӕмӕ мын арӕзтадон факультеты лабора-торийы куыст дӕр лӕвӕрдтой, фӕлӕ дзы мызд 60 сомы йеддӕмӕ нӕ уыд ӕмӕ не сразы дӕр. Ӕз куыстон прора-бӕй ӕмӕ мӕ мызд уыд 130 сомы.
1969 азы райдыдтон кусын Горӕтгӕрон районы капитален арӕзтады хайады хицауӕй. Фыццаг фӕсмон код-тон, уырдӕм кусынмӕ кӕй бацыдтӕн, ууыл, цалынмӕ Тедеты Павелы бамбӕрстон, уӕдмӕ. Йӕхӕдӕг дӕр куы-ста ӕмӕ адӕмы дӕр кусын кодта. Адӕм ӕй бирӕ уарзтой, уымӕн ӕмӕ алкӕмӕндӕр йе ’ххуысы хай кодта.
Тедеты Павелы хъӕппӕрисӕй Октябрыхъӕуы цыбыр рӕстӕгмӕ ӕрцыд зынгӕ ивддзинӕдтӕ. Районы хицауа-ды бӕстыхай арӕзт куы ӕрцыд, уӕд ӕрбаласта гыццыл наз бӕлӕстӕ ӕмӕ райкомы, райӕххӕсткомы кусджыты ракодта бӕлӕстӕ садзынмӕ бӕстыхайы кӕрты, ӕз дӕр уыдтӕн семӕ. Срӕсугъд кодтам кӕрт. Зымӕг-иу мит бирӕ куы ныууарыд, уӕд-иу райкомы фыццаг секретарь Тедеты Павел райсомӕй раджы сӕ хӕдзарӕй рацыд
♦16
242
Богаты Аврам
ӕмӕ-иу наз бӕлӕстӕн сӕ миттӕ ӕрцагъта. Абон дӕр ма уыцы бӕлӕстӕ лӕууынц ӕмӕ аив кӕнынц районы центр.
Бирӕ хорз хъуыддӕгтӕ сарӕзта Тедеты Павел Горӕтгӕрон районы. Майскийы хъӕуы совхоз «Уӕрӕсе» дыргътӕ ӕмӕ халсарты куыст кодта. Иу хатт мӕ йемӕ акодта уыцы хъӕумӕ. Быдыры иу ран бауромын кодта машинӕ ӕмӕ мӕ афарста:
— Ацы ран цӕмӕй 120 стурӕн бынат скӕнӕм, уый тыххӕй цы хъӕуы?
— Фыццаджыдӕр уал скӕнын хъӕуы проект.
Уый мӕм ӕрбакаст, бахудт, стӕй хъазгӕйӕ афтӕ:
— Цӕттӕ хъуыддаг бабар кӕн аразӕгӕн ӕмӕ йӕ ба-бын кӕна. Проект ын кӕй хъӕуы, уый бӕлвырд у, фӕлӕ ӕртӕ мӕйы фӕстӕ фос ӕрбаласдзыстӕм ӕмӕ сын бынат нӕй. Ахъуыды кӕн ӕмӕ мын райсом зӕгъ, куыд тагъд-дӕр саразӕн ис хъомдон, уый тыххӕй дӕ хъуыды.
Ӕртӕ мӕймӕ зын саразӕн уыд хъомдон ӕнӕ проек-тӕй, фӕлӕ арӕзт ӕрцыд Тедейы-фырты хъӕппӕрисӕй. Уым чи куыста, уыдонӕн се 'ппӕтӕн дӕр саккаг кодта премитӕ.
Тыхст адӕмӕн Тедеты Павел уыдис стыр ныфс. Иу уалдзӕг Джызӕлдон тынг раивылд. Горӕты хицаудӕй бирӕтӕ ӕрбацыдысты хъӕумӕ ӕмӕ архайдтой, цӕмӕй дон Джызӕл ӕмӕ Ӕрхонкӕйы станицӕйы ма батыхсын кодтаид, ууыл. Мӕхӕдӕг дӕр уым, афтӕмӕй маши-нӕтӕй хуыр ластам, бульдозертӕй ауазӕнтӕ фидар код-там, фӕлӕ ныл дон тых кодта. Уалынмӕ Тедеты Павел ӕрбахӕццӕ. Куы йӕ федтам, уӕд нӕ ныфс, нӕ хъарутӕ фӕдывӕр сты. Куы бамбӕрста, хъуыддаг хорз нӕу, уый, уӕд мӕнӕн афтӕ зӕгъы, дӕлӕ, дам, фермӕйы уӕле ис зӕронд стыр бӕлӕстӕ ӕмӕ уыдон акалын хъӕуы, бӕ-лӕстӕй йӕ бауромдзыстӕм. Ӕцӕгдӕр, дон нӕ бауагътам ракӕлын ауазӕны сӕрты бӕлӕсты руаджы.
Хорз фӕд ныууагъта Павел йӕ фӕстӕ ӕрмӕст Горӕтгӕрон районы нӕ, фӕлӕ ӕнӕхъӕн Ирыстоны дӕр.
ХУРТУАН
243
1973 азы Тедейы-фырты снысан кодтой республикӕйы хъӕууон хӕдзарады министрӕй. Ӕз дӕр райдыдтон уым кусын. Советон дуджы адӕм сӕ куыстӕй истой фатертӕ, фӕлӕ-иу рады бирӕ рӕстӕг лӕууыдысты. Ӕз рады нӕ лӕууыдтӕн, кӕд мын фатер нӕ уыдис, уӕддӕр. Ӕз куы-стон министрады капиталон арӕзтады управленийы сӕй-раг инженерӕй, ӕмӕ мын министр бабар кодта фосӕн гуырдзуадзӕн станцӕ-комплекс саразын. Цас рӕстӕгмӕ срӕвдз уыдзӕн, зӕгъгӕ, мӕ куы бафарста, уӕд ын загъ-тон мӕ хъуыды: дыууӕ азмӕ цӕттӕ уыдзӕн. «Дыууӕ азмӕ куы скуса комплекс, уӕд ды райсдзынӕ фатер», -загъта министр. Ӕмӕ-иу Тедеты Павел загъта, уӕд дзы гӕххӕтт нӕ хъуыд, йӕ ныхасӕн хицау уыд.
Сарӕзтам комплекс иу аз ӕмӕ аст мӕймӕ, фӕлӕ мӕ-нӕн фатер радта раздӕр — афӕдз ӕмӕ ӕрдӕгмӕ. Гъе, ахӕм хорз лӕг уыдис Тедеты Резойы фырт Павел.
Иу хатт, раджы уыд, мӕ куыстӕй арвыстой гӕххӕт-тытӕ, цӕмӕй мӕнӕн арӕзтады мӕ бирӕазон хорз куысты тыххӕй радтой кадджын ном «Республикӕйы сгуыхт араз-ӕг», фӕлӕ мын цӕй тыххӕй нӕ радтой, уый нӕ зонын. Уый фӕстӕ та кӕддӕр ногӕй арвыстой куыстӕй гӕххӕт-тытӕ, цӕмӕй мын радтой республикӕйы промышленность! кадджын кусӕджы ном, фӕлӕ та уӕддӕр ницы. Кӕм-иу куыстон, уым-иу мӕ хицӕутты зӕрдӕмӕ мӕ куыст цыдис, ӕмӕ-иу арӕх райстон премитӕ, стӕй-иу проектон инсти-тутӕй куы райстам исты арӕзтадӕн проектон-сметон документа, уӕд-иу сӕм фыццаг ӕз ӕркастӕн, ӕмӕ-иу арӕх бахастон фыстӕй рационализаторон фӕндон, ӕмӕ-иу мӕ мызды уӕлӕмхасӕн мӕнӕн бафыстой ӕхца.
Арӕзтад-иу кӕронмӕ куы ахӕццӕ, уӕд-иу ӕз министры бардзырдмӕ гӕсгӕ уыдтӕн объектисӕг кусӕг къа-мисы сӕрдар, ӕмӕ-иу лӕмбынӕг сбӕлвырд кодтам, цы хъуагдзинӕдтӕ ис арӕзтады. Ныффыстам-иу аразинӕгты номхыгъд ӕмӕ-иу сӕ аиуварс кӕныны тыххӕй снысан кодтам ӕмгъуыд. Подрядчикӕй, стӕй субподрядчикӕй
244
Багаты Аврам
алкӕддӕр домдтон, цӕмӕй аразой проектмӕ гӕсгӕ, стӕй хӕрзхъӕд.
Хъӕууон хӕдзарады министрады капиталом арӕзтады управленийы хицауӕй куыста Олисаты Мурат. Уый уыд дӕсны кусӕг. Службӕйӕ куы сыздӕхт, уӕд уым кусын байдыдта ӕмӕ пенсимӕ дӕр уырдыгӕй ацыд. Цардыстӕм ӕмае ныртӕккӕ дӕр цӕрӕм тынг лымӕн, куыд хистӕр кусает, афтӕ дзы хорздзинӕдтӕ бирӕ зонын. Мурат йӕ дӕл-бар кусӕг адӕмӕн афтӕ хорз уыд, афтӕ хорз сӕм каст, цыма йӕ мадызӕнӕг уыдысты. Ӕмӕ йӕм хъуыстой, йӕ фӕдыл цыдысты. Исты бӕрӕгбон-иу куы уыдис, уӕд-иу йӕ управленийы кусджытӕн лӕвӕрдта премитӕ. Коллективы кӕрӕдзиуыл баста, йӕхӕдӕг дӕр куыста ӕмӕ йӕ упавле-нийы кусӕг адӕмы дӕр кусын кодта. Иу хатт та йӕм министры хӕдивӕг Михаил Шаталов йӕхимӕ фӕдзырдта ӕмӕ йын управленийы инженертӕй иуӕй рахъаст кодта, ӕвзӕр кусы ӕмӕ йын ӕфхӕрд радт, зӕгъгӕ. Мурат Михаилмӕ бакаст ӕмӕ йын загъта: «Кӕд уый ӕвзӕр кусы, уӕд фыц-цаджыдаер ӕз кусын ӕвзӕр ӕмӕ мӕн хъӕуы ӕфхӕрын». Афтӕ хӕцыд йӕ кусӕг адӕмыл, ӕмае йӕ мах не ’ппӕт дӕр бирӕ уарзтам ӕмӕ абон дӕр уарзӕм.
Мӕнӕн мӕ фӕллойадон чиныджы ахӕм фыст нӕй, «уволен по собственному желанию», зӕгъгӕ. Ӕз ахӕм кур-диат никуы ныффыстон, суӕгъд мӕ кӕнут мӕ куыстӕй, зӕгъгае. Кӕд-иу мӕ мӕ хицауад аендӕр куыстмӕ раивта, уӕд-иу ӕндӕр ран кусын райдыдтон. Ӕз куыстон ӕрмаест-дӕр арӕзтады ӕмӕ дзы бакуыстон 47 азы. Ис ахӕм чи-ныг «Строители и архитекторы Северной Осетии конца 19 — начала 21 века». Ӕмӕ уыцы чиныджы фыст ис, куыд куыстон ӕмӕ цавӕр объекттӕ арӕзтон, уый тыххӕй. Йӕ сӕргонд дӕр афтӕ хуыйны «Все время на стройках».
Иу хатт мӕм йӕхимӕ фӕдзырдта хъӕууон хаедза-рады министры хӕдивӕг — республикӕйы хойраджы ӕмае хомаггуыстгӕнӕг промышленность! коорпора-цийы генералом директор Хъаедохты Аркади аемае мын
ХУРТУАН
245
афтӕ зӕгъы: «Тедеты Павел хъӕууон хӕдзарады ми-нистрӕй куы куыста, уӕд сфӕнд кодта республикӕйы колхозты кусджытӕн, 500 бынаты кӕм хъуамӕ уыдаид, Уӕлладжыры комы Тибы хъӕуы ахӕм санатори сараз-ын. Бирӕ бакуыстой санаторийы арӕзтадыл, фӕлӕ ныр Тедейы-фырт нал у министр ӕмӕ арӕзтад ныллӕуыд, цы арӕзт дзы ӕрцыд, уый дӕр сӕфтмӕ цӕуы. Хорз уаид, уыцы санатори куы сцӕттӕ уаид, уӕд. Канд Ирыстоны адӕм нӕ, фӕлӕ ма Уӕрӕсейӕ дӕр цӕуиккой улӕфын-мӕ уыцы райдзаст бынатмӕ. Фӕнды мӕ, цӕмӕй арӕзтад дӕхимӕ райсай...»
Хъӕдохты Аркадиимӕ ацыдыстӕм Тибмӕ. Арӕзтад куы федтон, уӕд мӕм афтӕ фӕкаст, цыма йыл уӕле бом-бӕтӕ исчи ӕркалдта, къултӕ ныппырх сты, цыма дзы баззад, уыдоныл уӕле бӕлӕстӕ ӕрзад. Бавнӕлдтам йӕ аразынмӕ. Санаторийы комплексы арӕзтады куыста 250 адӕймаджы. Кусӕг адӕмӕн сарӕзтам хӕрӕндон. Уыдис дзы хӕринаггӕнджытӕ. Адӕмӕн суткӕ ӕртӕ хатты хӕринаг уыдис лӕвар. Кусджытӕ ӕхсӕвиуат дӕр кодтой Тибы. Бирӕ куыстытӕ бакодтам арӕзтады. Санаторон комплексы 85 проценты уыдис цӕттӕ. Иу бон та мӕ Аркади йемӕ акодта Дыгуры районмӕ, Урсдоны хъӕу-мӕ, кӕддӕр ГЭС арӕзт кӕм уыдис, уырдӕм, ӕмӕ мӕ фӕрсы: «Ам ГЭС арӕзт уыдис ӕмӕ йын, раздӕр куыд уыдис, афтӕ саразӕн нӕй?» ГЭС арӕзт дзы кӕй уыдис, уый бӕрӕг уыд, фӕлӕ ма дзы ӕрмӕстдӕр баззад хӕлд къултӕ. Бавнӕлдтам ГЭС-ы арӕзтадмӕ. Куыстам ӕхсӕвӕй-бонӕй. ГЭС куы скуыста, уӕд хъӕуы нӕ уыд электрон рухс. Республикӕйы электрон тых кӕй нӕ фаг кодта, уый аххосӕй-иу рухсытӕ арӕх ахуыссын кодтой. Изӕрӕй ГЭС-ы рухсытӕ куы ссыгъд, уӕд адӕм цыдысты уырдӕм, дис кодтой, куыд скуыста, ууыл.
Аркади рацу-бацу кодта ГЭС-ы залы, ӕхсызгон ын куыннӕ уыдаид, йӕ фӕндон кӕй сӕххӕст, уый. Мӕнӕн афтӕ зӕгъы: «Райсом ма мӕм мӕ куыстмӕ ӕрбацу».
246
Богаты Аврам
Иннӕ бон ӕм йӕ куыстмӕ куы бацыдтӕн, уӕд сейфы дуар бакодта, райста дзы рог машинӕйы дӕгъӕлтӕ, мӕн-мӕ сӕ дӕтты ӕмӕ афтӕ зӕгъы: «Дӕлӕ кӕрты цы ног «Волга-31» лӕууы, уый дӕгъӕлтӕ сты, райс сӕ ӕмӕ ма-шинӕ акӕн уӕхимӕ». Ӕз исдугмӕ фӕуыргъуыйау дӕн, стӕй йын, нӕ мӕ хъӕуы, зӕгъгӕ, загътон. Уый мӕ уӕд-дӕр нӕ ныууагъта, балӕвар мын кодта, номыртӕ дӕр кӕмӕн нӕма уыд, ахӕм машинӕ.
Тибы санаторийы арӕзтадмӕ-иу куы цыдтӕн, уӕд, ко-мӕй бакӕсгӕйӕ, ахӕм рӕсугъд зындис ӕмӕ дзы зӕрдӕ рухс кодта. Мӕхицӕн-иу хъуыды кодтон: Тедеты Павелы фӕндон мах ӕххӕст кӕнӕм. Аркади республикӕйы хи-цауадимӕ дзырдта ӕргом, сӕ куысты хъуагдзинӕдтӕ-иу сын ӕргом адӕмы раз загъта. Уый алы хицауы зӕрдӕмӕ нӕ цыд ӕмӕ йӕ сметой йӕ куыстӕй. Санатори дӕр арӕзт нӕ фӕцис, афтӕмӕй баззад. Куы баззадаид йӕ куысты, уӕд ын бирӕ хорздзинӕдтӕ саразын бантыстаид, респу-бликӕйы бюджет дӕр бӕллиццагдӕр уыдаид, санатори «Тиб» дӕр кӕронмӕ арӕзт ӕрцыдаид.
Тедеты Павел ӕмӕ Хъӕдохты Аркадиимӕ иумӕ цы азтӕ бакуыстон, уыдон уыдысты мӕ цардархайды ӕппӕ-ты ӕндыгъддӕр ӕмӕ амондджындӕр азтӕ.
Мах мӕ фаззон ӕфсымӕримӕ зынтӕ бирӕ федтам, фӕлӕ уӕддӕр рацыдыстӕм адӕмы рӕнхъы нӕ мады 'рвадӕлтӕ Байсонгъуырты руаджы. Ме 'фсымӕр Тулабег каст фӕцис Хӕххон-металлургон техникум, йӕ куыст цыдис хорз. Уый мӕнӕй хистӕр зындис, кӕд фаззӕттӕ уыдыстӕм, уӕддӕр. Ӕмӕ-иу исты саразын куы сфӕнд кодтам, уӕд-иу уый ныхас уыдис уӕлдӕр. Иу сынтӕгыл схъомыл стӕм ӕмӕ кӕрӕдзи бирӕ уарзтам. Иумӕ, иу хӕдзары цардыстӕм ӕмӕ нӕ сывӕллӕтты дӕр дихтӕ нӕ кодтам. Ӕз фатер куы райстон, уӕд мад цӕргӕйӕ баззад ме 'фсымӕримӕ. Йӕ цӕрӕнбон бирӕ ме 'фсымӕры би-нойнаг Сӕбанты Дауыты чызг Аллӕйӕн, нӕ мадмӕ нын хорз каст, алы чызг йӕхи мадӕн дӕр уыйбӕрц лӕггӕдтӕ нӕ бакӕны.
ХУРТУАН 247
Ме 'фсымӕрӕн ӕртӕ чызджы фӕстӕ лӕппу куы райгуырд, уӕд ма махӕй амондджындӕр кӕм уыд, скод-там стыр куывд, ӕрхуыдтам нӕ хиуӕтты, нӕ зонгӕты. Дыууӕ ӕфсымӕрӕй нын уыдис авд чызджы ӕмӕ за-гътам, нӕ авд чызгӕн нын уыдзӕн ӕфсымӕр. Мах ме 'фсымӕримӕ кӕрӕдзи алкӕддӕр ӕмбӕрстам ӕмӕ-иу ӕз афтӕ хъуыды кодтон, искӕд адзал куы ӕрцӕуа, уӕд ме 'фсымӕры мӕ разӕй Хуыцау ма фӕкӕнӕд. Ӕвӕццӕгӕн, ӕмӕ иуӕй-иу хатт Хуыцаумӕ дӕр рӕстытӕ нӕ вӕййы, ӕмӕ 2004 азы 21 ноябры ме 'фсымӕр йӕ цардӕй ахицӕн. Ууыл дӕр нӕ баззадыстӕм ӕнӕфыдбылыз. Йӕ фырт Сосланыл 31 азы куы цыд, уӕд ӕваст йӕ зӕрдӕ ныл-лӕууыд. Авд хойӕ ӕнӕ ӕфсымӕрӕй аззадысты. Бӕргӕ чызджытӕй алчидӕр ссардта йӕ амонд, сиӕхстӕ дӕр, цыма сӕ исчи адӕмы ’хсӕн ӕвзаргӕ ракодта, афтӕ хорз разындысты. Алчидӕр дзы йӕ сывӕллӕтты, йӕ бинон-ты дары. Мӕнӕн мӕхицӕн ис цыппар чызджы, цыппар хорз сиахсы, мӕ цоты цот сты дӕс ӕмӕ уыдоны царайӕ цӕрын. Алы рӕтты бакуыстон, 68 азы мыл куы сӕххӕст, уӕдмӕ. Ныр дӕр къаддӕр нӕ кусын. Кӕм цӕрын, уым раздӕр дардтон хъуг, стӕй кӕрчытӕ ӕмӕ гогызтӕ, ис мын цӕхӕрадӕттӕ. Хъуг ахӕм уыд ӕмӕ ӕхсыр лӕвӕрд-та суткӕмӕ 30 литрӕй фылдӕр. Ныртӕккӕ мӕ биной-наджы ӕнӕниздзинад бынтон хорз нӕу ӕмӕ мӕ хъуг ауӕй кодтон, фӕлӕ мӕм ис кӕрчытӕ, гогызтӕ, хъазтӕ ӕмӕ уыдонмӕ мӕ бинойнагимӕ зилӕм. Ам, Сырхгвардион хи-дмӕ ’ввахс, кӕдӕй цӕрын, уӕдӕй фӕстӕмӕ дуканитӕм продукттӕ ӕлхӕнынмӕ арӕх нал цӕуын. Мӕхимӕ ис картоф, нас, нартхор, пъамидор, джитъри, дыргътӕ, хъа-цӕнтӕ, алцыдӕр мӕ зӕххы хайы хорз зайы.
***
Хӕсты аххосӕй канд Гӕлӕбуты Мухарбегмӕ не ’рха-уд сидзӕры хъысмӕт. Ахӕмтӕ бирӕ уыд йе 'мцахъӕнтӕй Ирыстоны, бӕстӕйы та милуантӕ. Хӕсты сывӕллӕттӕ
248
Багаты Аврам
сӕ хонынц абон. Къорд азы размӕ нӕ республикӕйы Парламент рахӕцыд бӕстӕйы регионтӕй кӕцыдӕр закъ-онӕвӕрынадон оргӕны фӕндоны фарс, цӕмӕй хӕсты сывӕллӕтты пенситыл фӕйнӕ 300 сомы бафтауой федералом бюджеты хардзӕй. Уӕлейӕ ӕркастысты уыцы фӕндонмӕ ӕмӕ загътой, уый бирӕ у, уыйбӕрц уӕлдай ӕхцатӕ нӕ разындзӕн бюджеты, зӕгъгӕ. Фӕстӕдӕр ма ноджыдӕр иу хатт ныхас цыд уыцы фарстайыл нӕхи Парламенты. Ацы хатт хӕсты сывӕллӕтты пенситыл баф-тауыны тыххӕй ӕхцайы бӕрц уыдис 100 сомы. Фӕлӕ та сӕм уӕлейӕ уый дӕр бирӕ фӕкаст. Уӕд Хицауад уыцы хъӕппӕрис бакодта регионтӕн сӕхи бар, ома кӕд уӕхи бон у, уӕд уӕ хӕсты сывӕллӕттӕн бафтаут сӕ пенситыл. Ӕмӕ сын кӕмдӕрты, ӕцӕгӕйдӕр, бафтыдтой, махмӕ та уӕдмӕ сӕрӕнтӕ бюджет ныггаффутт кодтой ӕмӕ ма абон дӕр хъӕрзы йӕ цӕфтӕй.
Мухарбег абон ницы хъуаг у, ӕххуысмӕ никӕмӕ ӕмӕ ницӕмӕ ӕнхъӕлмӕ кӕсы. Уый нӕ, фӕлӕ ма уыцы кары йӕхӕдӕг нырма ӕххуысхъом у, уымӕн ӕмӕ уар-зы уалдзыгон зӕххы хоры нӕмыг аппарын, фӕззӕджы та — зӕхмӕ ӕргуыбыр кӕнын. Хуыцауӕн табу, нырма йӕ хъару йӕхимӕ ис. Суанг ма йӕ фыдӕлты райгуырӕн бӕстӕ Уӕллагкомы дӕр балӕууы, Фӕроны дзуары бон Гӕлиатмӕ ӕрбацӕуӕг адӕмӕн ӕгъдаудӕттӕг фӕрныг фысым дӕр вӕййы.
Уӕдӕ хӕстӕджытыл, йӕ хорз зонгӕтыл куыд иузӕр-дион у, уый та! Цины уа, хъыджы — ӕрмӕст ӕй хъусгӕ фӕкӕнӕд, ӕндӕр, ӕнӕмӕнг, йе ’гъдау бакӕны.
Ӕддейӕ бакӕсгӕйӕ кӕд ӕвӕлмаст зыны Мухарбег, уӕддӕр ӕнӕрынцой зӕрдӕйы хицау у. Ӕхсӕнадон цар-ды хъуыддӕгтӕй йӕ бирӕ цыдӕртӕ тыхсын кӕнынц. Зӕгъӕм, иннӕ регионтимӕ абаргӕйӕ, Ирыстоны куысты мызд ныллӕгдӕр цӕмӕн у, нӕ бӕстӕ хъӕздыг бӕстӕ куы у, уӕд йӕ цӕрджыты дзӕвгар хайӕн сӕ мӕгуыры лӕдзӕг сӕ къухӕй цӕмӕннӕ ахауы, цавӕрдӕр Сечины иу боны
ХУРТУАН
249
мызд ӕхсӕз милуан сомы цӕмӕн у, сыгъдӕгзӕрдӕйӕ бирӕ азты чи кусы, уыцы рӕстаг адӕймаджы мӕйы мызд та иуӕндӕс мин ӕмӕ 163 сомы, иннахӕм, нӕ фыдӕлтӕй нын цы бӕлвырд ӕгъдӕуттӕ баззад, уыдон цӕмӕн ра-ив-баив ӕмӕ размӕнт-базмӕнт кӕнӕм ӕмӕ бирӕ ӕндӕр фарстатӕ. Уӕлдай тынгдӕр та йӕ тыхсын кӕны, нӕ ирон газет «Рӕстдзинад»-ы тираж 5639-мӕ кӕй ӕрхауд, уый. Газеты тиражы уыцы уавӕрӕн быхсын ӕй ӕппындӕр нӕ фӕнды. Къорд азы размӕ республикӕйы уӕды раз-амонӕджы номыл фыстӕг дӕр ныффыста, куырдта дзы, цӕмӕй ирон газеты тиражы уавӕр фӕнывылдӕр кӕны-ны тыххӕй Хицауад райдайа йӕхицӕй, ома, газет фыц-цаджыдӕр хъуамӕ рафыссой, Хицауады хӕдзары чи кусы, уыдон... «Ӕз мӕ цыппар чызгӕн алы аз дӕр рафыссын «Рӕстдзинад», — дзырдта мын Мухарбег, — уадз ӕмӕ йӕ сӕ кӕстӕртӕ дӕр кӕсой ӕмӕ истӕуылты ахуыр кӕной. Мӕхӕдӕг дӕр бирӕ цыдӕртӕ базыдтон газетӕй».
Канд йӕхи ӕххуысадон хӕдзарады ӕмӕ маргъдары-ны куыстытӕ нӕ кӕны Гӕлӕбуты Мухарбег, фӕлӕ ма активонӕй архайы ӕхсӕнадон царды дӕр. Хуымӕтӕджы йӕ нӕ фӕхуыдтой Ӕппӕтдунеон ӕхсӕнадон змӕлд «Иры Стыр Ныхас»-ы фарӕстӕм ӕмӕ дӕсӕм съездтӕм. Сӕрды кӕрон тынг разыйӕ раздӕхт Цхинвалӕй, уым цыдис ӕх-сӕнадон змӕлды фӕстаг съезд. Ӕмӕ дзы кӕд ныхас нӕ ракодта, уӕддӕр йӕ уынаффӕтӕй бирӕ пайдайаг хатд-зӕгтӕ скодта йӕхицӕн. Мухарбег у Стыр Ныхасы ӕгъ-дӕутты комитеты уӕнг. Хатгай йӕ раныхас кӕнын дӕр бахъӕуы ӕмбырдты ӕмӕ йӕ ныхасы вӕййы уӕз, мидис.
Мидисджын уӕд дӕ цард, Мухарбег!
Газет «Рӕстдзинад», 2018 азы 20 декабрь.
250
Богаты Аврам
«СӔРЫСТЫР ДӔН, ИРОН КӔЙ ДӔН, УЫМӔЙ»
Ацы ныхӕстӕ Тедеты Вадим загъта — УСФСР-йы адӕмсн артист, йӕ цард ӕнӕхъӕнӕй дӕр балетӕн чи снывонд кодта, уыцы мӕскуыйаг ирон. Ӕрмӕстдӕр 64 азы рацард, фӕлӕ йын бантыст Уӕрӕсейы ӕппӕты бӕрзонддӕр балетон стъалыты фарсмӕ ӕрлӕууын. Йе сфӕлдыстадон фӕндаг райдыдта, 1965 азы Мӕскуыйы хореографион училище каст куы фӕци ӕмӕ йӕ К. С. Станиславский ӕмӕ В. И. Немирович-Данченкойы номыл Музыкален театры балетон къордмӕ куы райстой, уӕд. Уырдӕм алкӕй нӕ истой, ӕрмӕстдӕр — хуыздӕртӕн сӕ хуыздӕрты.
О, фӕлӕ гыццылӕй Вадим уыдӕттыл хъуыды дӕр нӕ кодта, уый фӕндыди пианист суӕвын. Фондзаздзыдӕй базыдта роялыл цӕгъдын. Скъолайы ахуыр кӕнгӕйӕ, цыди кафджыты къордмӕ. Уырдыгӕй ӕнӕнхъӕлӕджы училищемӕ куы бахауд, уӕд ӕрлӕууыд, хъысмӕт ын цы фӕндаг сныв кодта, ууыл. Уыцы бӕллиццаг фӕндагыл ӕрлӕууынӕн ын, кӕй зӕгъын ӕй хъӕуы, ахъаз уыды-сты йӕ ныййарджытӕ — курдиатджын оперон зарӕггӕ-нӕг Тедеты Сергей ӕмӕ кафты академион ансамбль «Березка»-йы артисткӕ Ангелинӕ.
Мӕскуыйы хореографион училищейы кафты дӕс-нытӕ, фӕлтӕрд педагогтӕ уайтагъддӕр раиртӕстой, Тедеты лӕппу курдиатджын кӕй у, уый. Йӕ ахуыргӕнӕг уыди зындгонд педагог Г. М. Евдокимов. Музыкалон театры балетон къордӕн та уыцы рӕстӕг разамонӕг уыди зындгонд советон хореограф В. Бурмейстер. Уыцы курдиатджын адӕймӕгты ӕндӕвдад, кӕй зӕгъын ӕй хъӕуы, тынг фӕзынд ӕрыгон лӕппуйы сфӕлдыстадон хъысмӕ-тыл. «Его творчеству были свойственны такие черты, как поэтичность, умение органично соединить в спектакле классические и народные, характерные танцы, стремление
ХУРТУАН
251
воплотить в балете тему современности, героики», — фы-ста 1982 азы журнал «Театральная жизнь»-ы ӕвдӕм но-мыры аивадиртасӕг Г. Литвак.
Иу ахсджиаг хъуыддаджы тыххӕй ма ӕнӕ зӕгъгӕ нӕй. Тедейы-фырты сфӕлдыстадон фӕндаг райдыдта, балетон сценӕ-йыл нӕлгоймаджы кафты ног уаг (стиль) куы фидар кодта, уӕд. Владимир Васильев, Марис Лиепа, Михаил Лавровский — уыдон уыдысты кафты ацы ног уаг сценӕйыл фидаргӕнджытӕ. Уыцы кафты уыди лӕгд-зинад ӕмӕ ӕхсары пластикон интонаци, уӕнгты змӕлд ӕмӕ парахат айтыгъд.
Балетон аивадуарзджыты зӕрдӕмӕ фӕцыд Вадимы кафт Ю. Александровы «Белеет парус одинокий»-йы (Гаврик), А. Хачатуряны «Гаянэ»-йы (Армен) ӕмӕ С. Прокофьевы «Золушка»-йы (Принц).
Ӕрыгон кафӕг уайтагъд банкъардта, актеры курдиат дӕр ӕм кӕй ис, уӕнгты змӕлдӕй, мимикӕйӕ, гуыры ӕв-ӕрдӕй трагикон, науӕд комикон ситуацийы мидис равди-сынмӕ кӕй тырны, уый.
Иу спектаклӕй иннӕмӕ нывылдӕр кодта Тедейы фырты арӕхстдзинад. Уый разынди, П. Чайковскийы балет «Лебединое озеро»-йы принц Зигфриды ролы. Вадимы курдиат уӕлдай ирддӕрӕй разынд театры балетон къорды разамонӕг А. Чъичъи-надзейы аудындзинады фӕрцы. Уый Тедейы-фырты курдиаты хъомысыл баууӕн-дыд ӕмӕ йын бахӕс кодта спектакльты сӕйраг рольтӕ. Аивадуарзджытӕ дис кодтой йӕ кафты техникӕйыл, йӕ зындгонд гӕпп-тахтыл, сӕрзилӕджджын зилдухтыл ӕмӕ ӕндӕр вазыгджын фӕзилӕнтыл.
«Стоит вспомнить исполнение Тедеевым роли Поэта в балете «Вариации» на музыку Ж. Бизе. Какой это яркий, глубокий, эмоционально насыщенный образ! Поэт весь погружен в творчество. Муза поэзии то появляется перед ним легким призраком, то исчезает... Буря чувств, душевное смятение, переход от надежды к отчаянию и,
252
Богаты Аврам
наконец, радость вдохновения — вот та канва, по которой танцовщик ткет изящный пластический узор, создавая правдивый образ. Тедеев увидел в Поэте мужественный и сильный характер, близкий к своей творческой индивидуальности». Ацы рӕнхъытӕ дӕр Г. Литвакы журналон уацӕй ист сты.
Иттӕг дӕсныйӕ равдыста Вадим нӕлгоймаджы сӕй-раг партийы дӕр балет «Лола»-йы. Испайнаг хъӕлдзӕг ӕмӕ тӕвдтуг лӕппу, райгуырӕн бӕстӕ хъахъхъӕнӕг, ӕцӕг хъӕбатыр тынг фӕцыд Тедейы-фырты зӕрдӕмӕ. Суанг уацары бахаугӕйӕ дӕр Вадимы Пабло знаджы раз йӕ сӕр дӕлӕмӕ не ‘руагъта, ӕууӕндыд фидӕныл. Йе знӕгты мӕстӕймарӕгау ацы ныфсхаст лӕппу мӕлгӕ дӕр худгӕйӕ акодта.
Мӕскуыйаг аивадуарзджытӕй ма ныр дӕр бирӕты зӕрдыл лӕууынц Тедеты Вадимы, Степан Разин (балет «Степан Разин»), Бирбанто (балет «Корсар»), Дон-Жуан (балет «Дон-Жуан»), Душианта (балет «Шакунтала») ӕмӕ ӕндӕр балетты сӕйраг архайджытӕ.
Тедеты Вадимы репертуары уыдис Минкусы «Дон-Кихот»-ы Базилы парти дӕр. Мӕнӕ цы фыста уый тыххӕй Г. Литвак йӕ уацы: «Динамичная лиричность, яркая мажорность танца Теде-ева, виртуозное, элегантное мастерство проявились здесь полно, законченно. Весь арсенал сложнейших комбинаций классической хореографии танцовщик сумел использовать для создания характера мужественного, ловкого, находчивого, который поистине становится центром, душой всего происходящего на сцене».
Йӕ сӕйраг куыстӕй уӕлдай ма Мӕскуыйы фӕском-цӕдисы премийы лауреат кодта ӕхсӕнадон куыст дӕр, уыди театры фӕскомцӕдисон организацийы секретарь, балеты коллективы партион организацийы секретарь. Йе сфӕлдыстадон ӕнтыстыты тыххӕй артистӕн саккаг код-той орден «Кады нысан».
ХУРТУАН
253
Мӕнӕ цы зӕгъынц, Тедеты Вадимы хорз чи зыдта балетон аивады, уыцы дӕснытӕ:
Маргаритӕ Дроздова — К. С. Станиславскийы ӕмӕ В. И. Не-мирович-Данченкойы номыл Мӕскуыйы музыкален театры педагог-репетитор: «Мӕскуыйы хореографией училищейы Тедеты Вадим ахуыр кодта Глеб Евдокимовмӕ. Стыр театры зындгонд кафӕг ӕмӕ педагог Г. И. Евдокимов Вадимимӕ куыста нӕ театры дӕр. Уыдон иумӕ бирӕ ногдзинӕдтӕ хастой, театры рагӕй чи цыдис ӕмӕ бӕлвырд штампытӕ кӕм ӕрӕмбырд, уыцы спектакльтӕм. Тедейы-фырты алы спектакль дӕр уыди стыр цау. Уымӕн нӕ уыд фӕрссаг партитӕ. «Лебединое озеро»-йы Принц кӕнӕ «Корсар»-ы Бирбанто — алчидӕр ын уыдонӕй уыдис ахсджиаг. Ӕппӕтдӕр-иу адӕймаджы хъуыдыйы баззад, кӕй фӕлгонц-иу сарӕзта, уый цар-мы-иу афтӕ арф балӕст. Уый ӕнкъардта алы лыстӕг ми, алы ницӕйаг фӕзилӕн дӕр. Йӕ кафт царди, царди, кӕй фӕлгонц арӕзта, уый цардӕй»
«Когда Вадим танцевал Степана Разина в одноименном балете, во всех кулуарах стояли артисты, рукоплескавшие ему вместе со зрительным залом. От него исходила мощь, сила, русская бескрайная широта, которая поглощала окружающее пространство. Было понятно, почему за его героем пошел народ. Оставалось только удивляться, как ему все это удалось. А его совершенно чудный принц в «Золушке» был обаятельным, несколько неуверенным и трепетным. Говорить о его ролях можно бесконечно, это артист от Бога... Вадим Сергеевич дарил и дарит людям тепло и это тепло передается в зрительный зал. Я объездила с ним почти весь мир, и везде он вызывал восторг, публика подолгу не отпускала его со сцены. Сила его личности огромна». — Адон дӕр Маргаритӕ Дроздовайы ныхӕстӕ сты. (Журнал «Балет»-ы 2007 азы ӕртыккаг номыр).
254
Богаты Аврам
Вадимимӕ бирӕ спектакльты чи кафыд, уыцы зын-дгонд балеринӕ Маргаритӕ Дроздова йӕ хъуыдытӕ балхынцъ кодта ахӕм ныхӕстӕй:
«Йемӕ уарзтой кусын хореографтӕ В. Бурмейстер, А. Чъичъи-надзе, Т. Шиллинг, К. Сергеев, Д. Брянцев, В. Васильев. Уыдон балетты уый сарӕзта ирд ӕмӕ ӕнӕфе-рохгӕнгӕ фӕлгонцтӕ. Йӕ кафт у уд, йӕ уд та — кафт, арӕнтӕ чи нӕ зоны, ахӕм кафт».
Генрих Майоров — профессор, Мӕскуыйы хореогра-фийы академийы аивадон разамонӕг: «Тедеты Вадимы хуызӕн стыр нывгӕнджытӕн аргъ кӕнын хуымӕтӕджы хъуыддаг нӕу. Ӕвӕццӕгӕн, ӕппӕты ӕнцондӕр у уымӕй райдайын, ӕмӕ йӕхӕдӕг, куыд зындгонд кафӕг, афтӕ рацыди ролы бацӕуыны стыр скъола, куыста номдзыд педагог Глеб Евдокимовимӕ, ӕмӕ уый бирӕйыл дзурӕг у. Евдокимовы ӕмӕ скъолайы иннӕ ахуыр-гӕнджыты къ-ухы дӕр бафтыд Тедеты Вадимы зӕрдӕйы, цы хъуыд-дагыл хӕст у, уымӕ диссаджы ахает сӕвзӕрын кӕнын, «потребность глубокого проникновения в зерно роли, в суть художественной задачи». Кафӕг ахӕм «багажимӕ» Академимӕ куы ‘рбацӕуы ӕмӕ ахуыргӕнӕгӕй кусын куы райдайы, уӕд уый тынг бирӕ ӕнцойгӕнӕнтӕ фены алы ахуырдзауы зӕрдӕмӕ дӕр фӕндаг ссарыны тыххӕй. ...Тедейы-фырты ахает музыкалон ӕрмӕгмӕ у арф ӕмӕ ахъуыдыгонд; йӕ куысты хӕддзуйӕ ницы вӕййы, хорео-графион идейӕ ӕмӕ алы композиторы музыкалон концеп-ци — ӕппӕтдӕр баиу вӕййынц».
«Вадим Сергеевич Тедеев — великолепный мастер своего дела и по-настоящему хороший человек, товарищ в работе. Он знает все нюансы профессии. У него великолепный вкус, способность выстраивать чрезвычайно интересные композиции. Замечательно складываются его отношения с учениками, дети его любят. Человек, который сам все перетанцевал и сам всех «переносил», может не только помочь, может и научить. Ему дано учить,
ХУРТУАН
255
он — большой практик», — дзырдта Вадимы тыххӕй Г. Майоров.
«Вадим Тедеев — танцовщик мужественный, темпераментный, одаренный актер. Он очень эмоционален и вместе с тем сохраняет самоконтроль во время танца...» Ацы ныхӕстӕ та УСФСР-йы адӕмон артист, ССР Цӕдисы паддзахадон премийы лауреат А. Массерер загъ-та Вадимы тыххӕй.
1972 азы Тедейы-фырт архайдта балеты артистты дунеон конкурсы болгайраг горӕт Варнӕйы. Ӕрхаудис ӕм дыккаг преми. 1973 азы та ахӕм конкурс уыди Мӕскуыйы. Ам та йӕм ӕртыккаг преми ӕрхауд.1980 азы йын лӕвӕрд ӕрцыд Уӕрӕсейы Федерацийы адӕмон артисты ном. Фынддӕс азмӕ адӕмон артист суӕвын со-ветон дуджы уыди тынг зын. Ахӕм ном лӕвӕрдтой сце-нӕйы ӕппӕты дӕсныдӕр стъалытӕн. Вадимы ном хает ӕрцыд энциклопеди «Балет»-мӕ. Уым Тедеты кафаг лӕп-пуйы тыххӕй фыст ис: «...танец Тедеева блогороден и мужественен, артист владеет виртуозной техникой, обладает ярким темпераментом, актерской убедительностью».
Бирӕ бантыст Вадимӕн педагогон куысты дӕр. 1979 азӕй 1987 азмӕ ахуыргӕнӕгӕй куыста Мӕскуыйы хорео-графион училищейы. Уыцы азты каст фӕци Луначарскийы номыл театралон аивады паддзахадон институт. Йӕхӕдӕг куыд дзырдта, афтӕмӕй йӕ уыцы институтмӕ тыххӕй баласта зындгонд педагог Ростислав Захаров. Педагог-хореографы дӕсныйад райсгӕйӕ иу аз акуыста институты дӕр. 1988—1989 азты куыста педагог-репетиторӕй ансамбль «Гжель»-ы. 1990 азы уыд педагог-репетитор ӕмӕ Кремлы съездты Галуаны балеты театры кафӕг дӕр. 1991 азӕй фӕстӕмӕ уыд Станиславский ӕмӕ Немирович-Данченкойы номыл музыкалон театры педагог-репетитор. Уыцы иу рӕстӕг куыста Мӕскуыйы хореографийы ака-демийы дӕр.
256
Богаты Аврам
1984 азы Вадим йа цард байу кодта зындгонд балерина, Уӕрӕсейы сгуыхт артистка Светлана Цойима, 1984 азы балеты артистты аппатцадисон конкурсы дыккаг преми райсагима. Рантыстис сын лаппу — Алексей. 2003 азы уый каст фаци Маскуыйы хореографийы академи ама йа уыцы аз райстой Стыр театры балетон къордма.
Иуандас азы разма зындгонд журналист Дзантиаты Игорь лагай-лагма иыхас кодта Вадимима. Куы йа бафарста, фастаг хатт Ирыстоны кад уыдта, загъга, уад загъта: «Иу фондз ама ссадз азы разма. Уыцы балцай ма зардайы баззадысты аппаты цинайдзаг-дар мысинагта. Ӕз алцыдар хъуыды канын: ма фы-дма куыд бацыдтан, ма фыдыфсымар — Ирон театры артист Тедеты Алихан мыл куыд аудыдта. Махи фыдау ай бира уарзын. Суанг-иу ма фарсма куына уыд, уад-дар мын йа ном ма разма гом кодта цыфанды дуартта дар. Ныр дар мын зын у: ма зардайы иу хай мыггагма Ирыстоны ис, бинонта, уарзон куыст, ахуырганинагта — Маскуыйы. Барга ма фанды, фала мын тынг зын у Дзауджыхъаума хи атонын».
Хъыгаган, на фаци Вадиман Ирыстонма ссауыны фадат, нал ын бантыст на барзонд урссар хахтыл йа цаст ахассын. 2011 азы 20 июлы йа талфаг зарда бан-цад йа кусынай. Стыр артистан куыд амбалы, афта йа кад ама радима баныгадтой Маскуыйы.
Журнал «Мах Дуг»
2014 азы № 1
ХУРТУАН
257
ДЫУУӔ ФРОНТЫ АРХАЙӔГ
Уый ивгъуыд ӕнусы ӕвдайӕм азты уыдис. Хъуыддаджы фӕдыл бауадтӕн Горӕтгӕрон районы ӕфсӕддон комиссарадмӕ (уӕд Октябрыхъӕуы Камбилеевкӕйы цӕугӕдоны рахиз былгӕрон уыд). Кӕрты цы Кады фӕйнӕг уыдис, уырдыгӕй мӕм каст мӕ хорз зонгӕ ӕлхынцъӕрфыг, халассӕр ацӕргӕ адӕймаг. Йӕ фӕтӕн ӕрфгуыты бынӕй ӕрттывтой йӕ цардбӕллон цӕстытӕ. «О, цас зынтӕ федтой уыдон царды гуылфӕн-ты!» — ахъуыды кодтон мӕхинымӕр.
1940 азы, фӕззӕджы, Сталинирӕй (Цхинвал) йе ‘мгӕрттимӕ кафгӕ-заргӕ араст Дзауы районы рӕсугъд-дӕр хъӕутӕй иу — Замтареты цӕрӕг лӕппу Багаты Ладо йе ‘фсӕддон хӕс фидынмӕ.
Украинӕ. Житомиры область. Мирополь. Ам фыццаг хатт ӕрбакодта Ладо йӕ уӕлӕ ӕфсӕддон дарӕс. Ам рай дыдта йӕ салдатон цард. 743-ӕм полкъ ӕфсӕддон хӕйт-тӕн цӕттӕ кодта кӕстӕр командирты. Уыцы полкъмӕ бахауд Багайы-фырт дӕр йӕ хуыздӕр ӕмбал Ӕлборты Герас ӕмӕ Безанты Валодяимӕ.
Зӕрдӕргъӕвд ирон лӕппутӕ се ‘гъдау ӕмӕ арӕхст-дзинадӕй дисы ӕфтыдтой сӕ командирты. Фӕстӕдӕр ӕртӕ лӕппуйы дӕр арвыстой Львовмӕ кӕстӕр лейтенанты курсытӕм. Фӕлӕ уӕдмӕ знаджы сау тыхтӕ нӕ арӕнтӕм сӕхи хӕстӕгӕй-хӕстӕгдӕр ласын райдыдтой. Курсыты чи ахуыр кодта, уыдоны фӕстӕмӕ ӕфсӕддон хӕйттӕм арвыстой.
Комбат, капитан Васильев кӕстӕр сержант Багайы-фырты бӕрны бакодта ӕфсӕддон хайад. Уыдис дзы ӕрмӕст гуырдзиаг лӕппутӕ. Дыууадӕс рӕхснӕг, домбай-арӕзт лӕппуимӕ дӕр тынг балымӕн ис Ладо. Кӕстӕр командир йӕ зонындзинад не ‘вгъау кодта йӕ дӕлбартӕн. Фылдӕр ӕргом здӕхта салдаты царды ахсджиагдӕр
0.5
258
Богаты Аврам
хъуыддагмӕ — хӕцӕнгарзимӕ архайын ӕмӕ ӕфсӕддон ӕгъдаумӕ.
Службӕйӕ уӕгъд рӕстӕг-иу гуырдзиаг лӕппутӕ ам-бырд сты сӕ ӕмбӕстаг ироны алыварс ӕмӕ та-иу дзыр-дарӕхст Турманидзе иннӕтӕй фӕраздӕр: «Кутаисийы чи нӕ уыд, уый ӕппындӕр никуы уыд. Ау, куыд ис уый гӕнӕн, ӕмӕ уыцы диссаджы къуым ма фен?»
— Фӕлӕуу-ма, фӕлӕуу, Турманидзе, — фӕурӕд-та-иу ӕй командир,— ӕмӕ ды искуы Ирыстоны алӕмӕт-таг ӕрдзы уацары бахаудтӕ?
— Раст дын куы зӕгъон, уӕд Ирыстоны никуыма уыдтӕн, фӕлӕ уӕм ӕнӕмӕнг фӕзындзынӕн. Мӕнӕ службӕйы фӕстӕ ды махмӕ, Кутаисимӕ куы ‘рцӕуай, уӕд фӕстӕмӕ иумӕ раздӕхдзыстӕм, ӕмӕ мын алыхатт кӕмӕй феппӕлыс, уыцы сӕр-сӕргӕнаг ирон бӕгӕныйӕ нӕхи хорз фендзыстӕм.
Цыдысты 1941 азы сӕрды фыццаг бонтӕ. Фашистов Герман басаста не ‘марӕн ныгуылӕн паддзахӕдты. Нӕ арӕнтӕм ӕрбаввахс кодта йе ‘фсӕддон хӕйттӕ.
22 июны сармадзанты раулӕфт аскъуыдта сӕуу-он сабырад. Райдыдта тугкалӕн хӕст. Иуварс аззады-сты ӕрыгон салдӕтты рӕсугъд фӕндтӕ. Мӕлӕтхӕссӕг арты ӕвзӕгтӕ гуылф кодтой скӕсӕнырдӕм, нӕ сабыр горӕттӕ ӕмӕ хъӕутырдӕм. Хӕсты артдзӕсты смидӕг Багайы-фырт дӕр йӕ гуырдзиаг ӕмбӕлттимӕ. Львовӕй дӕрддзӕф, иу бӕрзджын къохы, фыццаг хатт фембӕл-дысты фашисттыл. Бацайдагъ сын карз тох. Нӕмгуытӕ кӕрӕдзийы фӕдыл цъыгъгъуыттытӕ кодтой. Ӕвиппайды Ладойы хӕдфарсмӕ бӕрзы тала йӕ тӕккӕ ‘мбисыл ны-къкъӕрцц кодта. Адӕймаджы цӕссыг уадулыл куыд ӕр-тула, уыйау йӕ лыстӕг зӕнгыл ӕртылдысты бӕрздоны ӕртӕхтӕ. Бӕрзы саст тала хӕстоны исдуг хъуыдытыл бафтыдта, йӕ зӕрдӕйы йын цыдӕр тасдзинад бауагъта. Лидзгӕ? Нӕ! Худинаджы бӕсты мӕлӕт — хуыздӕр. Йӕ масты къуыбылой йӕ хъуырмӕ стылд, карз ныхӕстӕ
ХУРТУАН
259
схауд йӕ дзыхӕй, стӕй та винтовкӕйы хъӕд уӕхскмӕ ӕр-балхъывта ӕмӕ, йӕ галиу цӕст ӕрцъынд кӕнгӕйӕ, амо-нӕн ӕнгуылдзӕй мӕнгвӕдӕгыл ӕрбахӕцыд. Иу гӕрах, дыккаг... дӕсӕм... Бӕстӕ гӕрах сси. Хауынц немыцаг лӕгсырдтӕ ӕцӕгӕлон зӕххыл, фӕлӕ уӕддӕр тугдзых сырдтау бырсынц размӕ. Мӕнӕ сӕ иу йе ‘мбӕлттӕй фӕ-хицӕн, ӕрбабыры йӕ гуыбыныл. Разынд, йӕ рахиз къ-ухы цы мӕлӕтхӕссӕг гранат хаста, уый. Цалдӕр гӕрахы йӕ фӕкодтой махуӕттӕ, фӕлӕ йыл нӕмыг не суад. «Ай нӕ дзынгаты цагъд кӕндзӕн», — февзӕрд Багайы-фырты сӕры тӕссаг хъуыды. Уайтагъд йӕ винтовкӕ фӕцарӕзта гуыбыныл хилӕджырдӕм. Райхъуыст фӕд-фӕдыл ды-ууӕ гӕрахы. Уый Беридзе дӕр иу нӕмыг схардз кодта уыцы фашистыл.
Хӕст кӕддӕриддӕр хӕст у. Гуырдзиаг лӕппутӕй дыууӕ фӕцӕфтӕ сты. Бирӕ нал ахаста Беридзейы цин дӕр. Знаджы сау нӕмыг ӕнустӕм бафынӕй кодта цард-бӕллон лӕппуйы. Бӕргӕ ма йӕ уӕлхъус февзӕрдысты йе ‘мбӕлттӕ, йӕ мадӕлон ӕвзагыл ма йӕм бӕргӕ цы-дӕртӕ дзырдтой, фӕлӕ цӕф мӕлӕтдзаг разынд, ӕмӕ Беридзейыл рухс дуне баталынг. Фыр- мӕстӕй, сӕ дӕн-дӕгтӕ нылхъивгӕйӕ, хӕстонтӕ ногӕй ӕрлӕууыдысты сӕ бынӕтты.
Чысыл фӕстӕдӕр кӕстӕр командир Багаты Ладо рай-ста рахизӕрдӕм фессӕндыны бардзырд, цӕмӕй ротӕйы иннӕ хӕйттимӕ баиу уой. Йӕ дӕлбартӕн бардзырд фехъ-усын кодта, йӕхӕдӕг та ма знагӕн цалдӕр «лӕвары» барвыста. Йе ‘мбӕлттӕ адард сты, уый куы базыдта, уӕд сӕ фӕстӕ йӕ гуыбыныл рацӕйбырыд. Фӕлӕ знаджы нӕмыг фехӕлд йӕ тӕккӕ фарсмӕ. Ницыуал ауыдта лӕг. Сыджыты уылӕн ӕй йӕ быны ассыдта. Куы ‘рчъицыдта, уӕд къуыбӕртты ‘хсӕнты ауыдта рухсы цъыртт. Аивӕзта йӕ цӕнгтӕ, базмӕлын кодта йӕ гуыр. Рабадт. Къох уы-дис сабыр. Бӕрз бӕлӕсты къалиутӕ нӕмгуыты цӕфтӕй
260
Багаты Аврам
ӕрзӕбул сты ӕмӕ ӕнкъардӕй хъарӕггӕнджыты лӕуд кодтой.
Сыджыты бынӕй йӕ рахиз къах фелвӕста, афӕлвӕрд-та галиу къах сласыныл дӕр, фӕлӕ йӕ буар ныррызт, йӕ цӕстытӕ атартӕ сты. Базыдта, йӕ къах цӕф кӕй у, уый. Ныппырх йӕ уӕраджы кӕхц. Тыхамӕлттӕй йӕ бабаста йӕ хӕдоны бырӕгътӕй. Сыстад, аракӕс-бакӕс кодта ӕмӕ йӕ винтовкӕйы ӕххуысӕй къуылых-къуылых араст йе ‘мбӕлтты фӕстӕ. Фӕлӕ ма сӕ кӕм баййӕф-таид. Бахауд быдырон госпитальмӕ, ахуыссыд дзы цал-дӕр боны, фӕлӕ, знаджы хӕдтӕхджытӕ рынчынтыл бомбӕтӕ куы ‘ркалдтой, уӕд та ногӕй, йӕ рыст тыхӕй уромгӕйӕ, иннӕ цӕфтимӕ араст Скӕсӕнырдӕм.
Фистӕг адӕм, уӕрдӕттӕ ӕмӕ машинӕты колоннӕй-ӕн нӕ йӕ райдайӕн зынд, нӕ йӕ кӕрон. Ӕдых цӕф хӕ-стонмӕ машинӕйы кабинӕйӕ фемдзаст ӕрыгон афицер. Рагӕпп кодта тулгӕ машинӕйӕ ӕмӕ йӕм бауад. Ладойыл цыма къӕвдайы фӕстӕ хур ракаст, афтӕ ӕхсызгон ын уыдис Бестауты Коляйы фенд. Раласта йӕ йемӕ Бестауы-фырт. Иу станцӕйы йӕ рынчынты ӕмӕ цӕфты поезды сбадын кодта ӕмӕ йӕхӕдӕг фронтмӕ аздӕхт.
Харьковы рынчындонӕй Ладо бахауд Чапаевскы ӕф-сӕддон госпитальмӕ. Куыддӕр лӕдзӕджы ӕххуысӕй йӕ къахыл слӕууыд, афтӕ йӕ дохтыртӕ сӕхимӕ рарвы-стой. Йӕ улӕфты ӕмгъуыд нӕма фӕци, афтӕ бамидӕг Сталиниры ӕфсӕддон комиссарады, фронтмӕ мӕ арви-тут, зӕгъгӕ. Фӕлӕ йын дзы ницы рауад. Дохтырты къ-амис ӕй нал ауагъта. Ӕнкъардӕй ӕрбаздӕхт сӕхимӕ, Къуыдаргоммӕ.
Хӕсты рӕстӕг скъолаты ахуыргӕнджытӕ нал фаг кодта. Уӕлдай тыхстдӕр уавӕры уыдысты хӕххон хъӕу-ты скъолатӕ.
Кировыхъӕуы скъолайы ахуыргӕнджытӕ-иу арӕх ӕппӕлыдысты сӕ хъомылгӕнинаг Багаты Ладойӕ. Зӕрдӕргъӕвд лӕппу тынг бирӕ уарзта математикӕ ӕмӕ
ХУРТУАН
261
физикӕ. Ныр ӕй бахъуыд, скъолайы цы зонындзинӕдтӕ райста, уыдоны сӕр. Дзауы районы Хъевселты скъолайы райдыдта ахуыргӕнӕгӕй кусын. Ахуырдзаутӕн амыдта математикӕ ӕмӕ ӕфсӕддон хъуыддаг. Ӕрыгон ахуыр-гӕнӕг йӕ зонындзинӕдтӕ хӕларӕй лӕвӕрдта кӕстӕр фӕлтӕрӕн. Фӕлӕ уалынмӕ йӕ райгуырӕн Замтареты райдайӕн скъола дӕр ӕнӕ ахуыргӕнӕгӕй аззад. Хъӕуы цӕрджытӕ ӕрбахуыдтой Ладойы. Йӕ бӕрны йын ба-кодтой сӕ сабиты. Скъолайӕ уӕлдай ма куыста колхозы фермӕйы сӕргълӕууӕгӕй дӕр. Уый уыдис 1943 азы.
Афӕдзы фӕстӕ Багаты бинонтӕ ралыгъдысты Цӕгат Ирыстонмӕ. Ам, Тарскӕйы хъӕуы, фӕсхӕст стонг, ӕххормаг азты Багайы-фырт ӕрлӕууыд фӕллойадон фронты. Цыппар азы бакуыста быдыргуыстгӕнджыты бригадирӕй, уый фӕстӕ та йӕ снысан кодтой фермӕйы сӕргълӕууӕгӕй. Тынг хорз цыдысты йӕ хъуыддӕгтӕ ам дӕр. Йӕ бӕрны цы фермӕ уыд, уый районы фермӕты ‘хсӕн кӕддӕриддӕр уыд раззагдӕртимӕ.
Хӕсты фӕстӕ азты хъазуатон куысты тыххӕй 1948 азы Багайы-фырты схорзӕхджын кодтой Фӕллойадон Сырх Тырысайы орденӕй. Уымӕй дӕс азы фӕстӕ кӕд-дӕры хӕстоны ссардта йӕ дыккаг паддзахадон хӕр-зиуӕг — фашистон Германыл Уӕлахизы тыххӕй майдан. Уый фӕстӕ азты дӕр рохуаты нӕ баззад хицауадӕй, Уӕлахизы алы юбилейон азы дӕр-иу ын лӕвӕрд ӕрцыд майдан.
Хӕсты ветеран, Коммунистон партийы уӕнг Багаты Къиазойы фырт Ладо йӕ царды фӕстаг азтӕ арвы-ста Дзӕуджыхъӕуы. Цардис Къесаты Астаны уынджы. Сыхбӕстимӕ цардис хӕларӕй, уарзонӕй, адджынӕй. Мӕ сины сӕр-иу ӕрхӕцыдтӕн, йӕ сыхаг, Ирыстоны адӕмон поэт Цӕрукъаты Алыксандримӕ фембӕлгӕйӕ-иу мын Ладойӕ ӕппӕлын куы райдыдта, уӕд. Дзӕнӕты бадӕнт сӕ дыууӕ дӕр, ӕфсымӕрты цард кодтой иу бирӕуӕлад-зыгон хӕдзары.
262
Багаты Аврам
Ам ма зӕгъын хъӕуы уый, ӕмӕ Багаты Ладо йӕ цар-дӕмбал Дзиццойты Дусаимӕ схъомыл кодтой ӕхсӕз сы-вӕллоны. Хъыгагӕн, сӕ хистӕр лӕппу, адӕмы уарзон Аслан, бирӕ азты размӕ цард куы сызмӕст, уӕд фыд-гӕнджыты къухӕй фӕмард. Риммӕ, Сӕлимӕт, Тамик, Хадизӕт ӕмӕ Ибрагим фӕрнӕй цӕрынц Дзӕуджыхъӕуы ӕмӕ Ногиры, цин кӕнынц сӕ кӕстӕрты ӕмӕ уыдоны хъӕбулты амондыл.
Газет «Рӕстдзинад»,
2017 азы 19 июль.
ХУРТУАН
263
ЙӔ КУЫСТ БАСТ УЫД КОСМОСИМӔ
Дыууиссӕдз боны размӕ 79-аздзыдӕй йе ‘нусон ду-немӕ бацыд Дзесты Дзамӕрзы (Аврамы) фырт Роллан. 1955 азы Тарскӕйы астӕуккаг скъола иттӕг хорз бӕрӕг-гӕнӕнтыл каст фӕуыны фӕстӕ ахуыр кодта Кишиневы паддзахадон университеты ӕмӕ йӕ каст фӕци сырх дипломнике. Куыд дӕсны математик, афтӕ Ролланы ахуыры фӕстӕ 1960 азы кусынмӕ арвыстой Мӕскуыйы облӕсты горӕт Калининграды (ныр г. Королев) Реактивон хӕцӕн-гӕрзтӕ аразӕн паддзахадон наукон-иртасӕн институты (НИИ-88) куыстуатмӕ (1987 азӕй — машинӕаразыны центрон наукон-иртасӕн институт. Ныр у, федерален унитарен куыстуат «Машинӕаразӕн Центрон наукон-ирта-сӕн институт»).
Роллан куыста институты хынцӕн центры, кӕцыйӕ 1965 азы арӕзт ӕрцыд командон-хынцӕн центр. 1973 азы уый бындурыл фӕзынд атахтытӕн разамынддӕттӕг центр (ЦУП) «Союз-Апполон»-ы программӕмӕ гӕсгӕ ку-сыны тыххӕй. Роллан разамонӕг цы наукон кусджыты коллективӕн уыд, уый ацы программа ӕххӕст кӕныныл архайдта активонӕй.
1977 азы разамынды центрыл ӕвӕрд ӕрцыдысты ӕп-пӕт фыдыбӕстӕйаг космосон науты ӕмӕ автоматон стан-цӕты атахтытӕн разамынд дӕттыны хӕстӕ.
Фынддӕс азы хынцӕн машинӕтимӕ архайгӕйӕ, Роллан йӕ фондз ӕнгуылдзы хуызӕн базыдта «М-20», «Урал-1», «БЭСМ» ӕмӕ «Эльбрус»-ыл кусыны сусӕгд-зинӕдтӕ, уыдис ын хи сӕрмагонд компьютер дӕр. 1980 — 1990-ӕм азты ӕмӕ ног ӕнусы райдайӕны куыста атах-тыты фыдыбӕстӕйон ӕмӕ дунеон программӕтӕм гӕсгӕ.
Космосон атахтытӕн разам ынддӕттӕг центр Ролланӕн цы характеристикӕтӕ радта, уым ис ахӕм рӕнхъытӕ: «Являясь уникальным высококвалифицированным специалистом в области практической небесной
264
Багаты Аврам
механики, Роллан Аврамович стоял у истоков космической баллистики как прикладной науки, он был одним из основателей практической школы космической баллистики в России. Занимался баллистическим обеспечением полетов всех транспортных и транспортно-пилатируемых кораблей, начиная с полета Валентины Терешковой, и все последующие полеты до настоящего времени, в том числе полеты по отечественным и международным программам: ЭПАС, «Салют-5», «Салют-6», «Салют-7», «Мир», Международной космической станции (МКС) и полетами в дальний космос».
Хуымӕтӕджы инженерӕй сӕйраг специалисты — на-укон-иртасӕн институты хайады хӕдивӕджы онг схызт Роллан карьерой асины къӕпхӕнтыл. 2006 азы та йӕ снысан кодтой хистӕр наукой кусӕгӕй.
Йӕ хорз куысты тыххӕй Дзесты Ролланӕн лӕв-ӕрд ӕрцыд орден «Кады Нысан», Роскосмосы ӕмӕ Мӕскуыйы облӕсты думӕйы майдантӕ ӕмӕ грамотӕтӕ. 1989 азы сси ССР Цӕдисы Министрты Советы премийы лауреат, К.Э.Циалковскийы номыл Космонавтикӕйы ака-демийы уӕнг-уацхӕссӕг, фӕллойы ветеран Дзесы-фырт хаст ӕрцыд куыстуаты Кады чиныгмӕ. Роллан бирӕ хӕттыты райста арфӕтӕ куыстуаты разамындӕй, фӕстаг хатт — 2015 азы «за анализ нештатного запуска транспортно-грузового корабля «Прогресс М-27М».
Йӕ фӕлварӕн куыстытӕ ӕмӕ оперативон-практикон архайды фӕстиуджытӕ мыхуырӕй рацыдысты къорд мо-нографийы ӕмӕ дӕсгай наукон-техникон уацы.
Ахуыргонд Дзесты Роллан архайдта бирӕ уӕрӕсейаг ӕмӕ дунеон конференциты, космосон къабазы советон-ин-диаг ӕмгуыстдзинады дунеон проектты, Европӕйаг космосон агентад АТУ-йы проекттӕ цӕттӕ кӕныны куысты ӕмӕ аэронавтикӕйы Национ космосон агентады специ-алисттимӕ фембӕлды, уыд кусӕг балцыты Индийы,
ХУРТУАН 265
Китайы ӕмӕ Чехословакийы. Лӕгӕй-лӕгмӕ зыдта нӕ космонавттӕй бирӕты.
Роллан цӕстуарзон хай кодта йӕ фӕлтӕрддзинадӕй ӕрыгон кусджытӕн, схъомыл кодта алыхуызон структурой дӕлхайӕдты разамонджыты цалдӕр фӕлтӕры. Стыр кад ын уыдис канд йӕхи коллективы ӕмӕ ЦНИИмаш-ы иннӕ дӕлхайӕдты нӕ, фӕлӕ бӕстӕйы ракетон-космо-сон къабазы къорд егъау куыстуӕтты ӕмӕ фӕсарӕй-наг коллегӕты ӕхсӕн. Хӕрзаудӕн кӕнӕд се ‘ппӕтыл дӕр. Хӕрзаудӕн кӕнӕд йӕ бинонтыл, йе ‘фсымӕртӕ Руслан, Сослан ӕмӕ Аланыл — уыдон сӕмбӕлын код-той Ирыстоны зӕххыл сӕ дзӕбӕх ӕфсымӕры зиан. Йӕ зианмӕ ӕрцӕуӕг мӕрддзыгой адӕмы ‘хсӕн дзӕвгар уыд, Роллан йе ‘взонджы бонтӕ кӕм арвыста, уыцы хъӕу Тарскӕйӕ дӕр. Хистӕр фӕлтӕр ныр дӕр хорз хъуыды кӕнынц Дзаммӕрз ӕмӕ йӕ фыртты.
Газет «Рӕстдзинад», 2017 азы 19 октябрь.
17
266
Богаты Аврам
ДИГОРАЙӔ — БЕРЛИНМӔ
Фондз ӕмӕ ӕртиссӕдзаздзыд Ӕбаты Валерийӕ фехъуыстон йӕ фыдыфсымӕр Мӕхӕмӕты бинонты тыххӕй бӕлвырд хабӕрттӕ. Мӕхӕмӕтӕн йӕ фыццаг ус Къорнаонӕй уыдис иу чызг ӕмӕ цыппар лӕппуйы: Сергей, Дзамболат, Тамарӕ, Алексей, Жорӕ. Хъыгагӕн, сывӕллӕтты мады цин бирӕ нӕ ахаста, ӕрыгонӕй ахи-щен йӕ цардӕй. Фондз сывӕллоны иунӕгӕй хъомыл кӕнын зын уыдис Мӕхӕмӕтӕн ӕмӕ ногӕй бинонты хъ-уыддаг бакодта. Ӕрхаста Гамахарты чызг Сурӕты дыккаг усӕн. Аст сывӕллоны ма бафтыдта уый хӕдзары бинон-тыл: Гапполат, Уарзетӕ, Ӕхсарбег, Инессӕ, Барис, Зауыр, Азизӕ, Альберт. Ныртӕккӕ ма уыцы ӕртындӕс сывӕлло-нӕй ацы рухс дунейы ис кӕстӕр чызг Азизӕ. Уый цӕры йӕ райгуырӕн хӕдзары, хъахъхъӕны Ӕбаты Мӕхӕмӕты бирӕ бинонты къонайы фарн. 84-аздзыд у ныр Азизӕ, дыккаг къорды инвалид. Иӕ цард снывонд кодта Дигорайы цӕрджыты ӕнӕниздзинад хъахъхъӕныны хъуыддагӕн.
1941 азы нӕ Райгуырӕн бӕстӕмӕ немыцаг-фашистон тыхгӕнджытӕ куы ‘рбабырстой, уӕд Мӕхӕмӕты фырт-тӕй фыдгулы ныхмӕ карз хӕсты бацыдысты ӕхсӕзӕй: Сергей, Дзамболат, Алексей, Жорӕ, Гапполат, Ӕхсарбег. Уыдонӕй тохы быдыры ӕппӕты тынгдӕр фесгуыхт, ӕрӕджы йӕ райгуырдыл 95 азы кӕмӕн сӕххӕст, сӕ уыцы ныфсхаст ӕфсымӕр Ӕхсарбег. Уымӕ Дыгуры районы ӕфсӕддон комиссарад Сырх ӕфсады рӕнхъытӕм ӕрсидт 1942 азы 9 августы. Мӕйы фӕстӕ архайдта фӕскавказаг фронты Цӕгат къорды ӕфсӕдты карз тох-ты, уыдонимӕ Дзӕуджыхъӕумӕ бацӕуӕнты дӕр. Уыцы аз фӕззӕджы Мӕлгъӕвӕг хъахъхъӕнгӕйӕ фӕцӕф. Азы кӕрон та архайдта фашистон оккупанттӕй Ирыстоны хъӕутӕ асыгъдӕг кӕныныл тохты. Уыцы тохты архай-гӕйӕ ӕххӕстдӕр кодта йӕ хӕстон фӕлтӕрддзинад. Хуымӕтӕджы йын нӕ саккаг кодтой гвардийы кӕстӕр сержанты ном, снысан ӕй кодтой хайады командирӕй.
ХУРТУАН
267
1943 азы Ӕбаты Ӕхсарбеджы хӕстон фӕндӕгтӕ цы-дысты Налцыкк, Пятигорск, Ессентуки, Армавир ӕмӕ ӕндӕр горӕттыл. Кубаны зӕххыл архайдта знаджы фи-дар «Ӕрвгъуыз хахх» батоныныл тохты, сӕрибар кодта Таманы ӕрдӕгсакъадах. Уыцы тохты сгуыхтдзинӕдты тыххӕй Цӕгат Кавказы фронты 56-ӕм ӕфсады 2-аг гвар-дион ӕхсӕг дивизийӕн лӕвӕрд ӕрцыд кадджын ном «Тамайнаг», йӕ хӕстонтӕн та се ‘ппӕтӕн, уыдонимӕ Ӕбаты Ӕхсарбегӕн дӕр арфӕ ракодта Уӕлдӕр Сӕйраг командӕгӕнӕг, Советон Цӕдисы Маршал И.В. Сталин.
Ӕбайы-фырты хӕстон фӕндагыл уыдысты Керчы донкъубалӕг ӕмӕ Хъырым дӕр. Ам дӕр та уый йӕхи равдыста иттӕг арӕхстджын ӕмӕ сӕрӕн хӕстонӕй, стыр лӕгдзинад, уӕлдайдӕр, 1944 азы уалдзӕджы Хъырым куы сӕрибар кодтой, уӕд. Уыцы аз апрелы-майы гвардийы сержант Ӕбаты Ӕхсарбег архайдта горӕттӕ Керчь, Алуштӕ, Ялтӕ ӕмӕ намысджын Севастополь сӕрибар кӕныныл карз хӕстыты. Ӕхсарбег дзы цӕф дӕр фӕци, фӕлӕ тохы быдыр нӕ ныууагъта, хӕцыд кӕронмӕ ӕмӕ иттӕг хорз сӕххӕст кодта йӕ хӕс, йе ‘мбӕлттӕн дӕнцӕг ӕвдисгӕйӕ. 1944 азы 16 майы Ӕбаты Ӕхсарбегӕн йе сгуыхтдзинӕдты тыххӕй ССР Цӕдисы Сӕйраг Советы Президиумы Указмӕ гӕсгӕ лӕвӕрд ӕрцыд Советон Цӕдисы Хъӕбатыры кадджын ном. Ам ма зӕгъын ӕмбӕлы уый дӕр, ӕмӕ йӕ хӕстон сгуыхтдзинӕдты тыххӕй майдан «Сыгъзӕрин Стъалы»-имӕ Ленины орденӕй уӕлдай Ӕхсарбеджы риуӕй ӕрт-тывтой Фыдыбӕстӕйы хӕсты дыккаг къӕпхӕны дыууӕ ордены, Сырх Стьалыйы орден, майдантӕ «За боевые заслуги», «За оборону Кавказа» ӕмӕ ӕндӕртӕ.
1977 азы Мӕскуыйы рауагъдад «Наука»-йы мыхуы-рӕй рацыд Кавказыл тохты архайӕг ӕфсӕддон историк Хаджи-Мурат Ибрагимбейлийы чиныг «Крах «Эдельвейса» и Ближний Восток». Чиныджы автор хищен адӕймӕгты сгуыхтдзинӕдтыл фысгӕйӕ, радзырдта ирӕттӕй дыууӕйы хъӕбатырдзинады тыххӕй. Уыдонӕй иу — дигорайаг
268
Багаты Аврам
ӕхсарджын хӕстон Ӕбаты Ӕхсарбег. Мӕнӕ цы фыссы йӕ чиныджы Ибрагимбейли ирон лӕппуйы иу тохы сгуыхт-дзинады тыххӕй: «... в течение четырех часов подбил из противотанкового ружья шесть фашистских танков. 19-летний осетин, гвардии сержант Ӕбаты Ӕхсарбег в боях за свое родное село Дигора (Северная Осетия) проявил мужество и отвагу, вазглавив группу бойцов, которая полностью уничтожила гарнизон, стоявший в селе. За проявленную храбрость в последующих боях А. Абаев был удостоен звания Героя Советского Союза».
Хъырымы фӕстӕ Ӕбаты Ӕхсарбег архайдта Прибалтикӕ ӕмӕ Польшӕ сӕрибар кӕныныл тохты, немыцаг-фашистон ӕфсӕдты дӕрӕн кодта Скӕсӕн Пруссийы, Берлин байсыныл карз хӕсты.
1945 азы кӕрон Ӕхсарбег сыздӕхт йӕ райгуырӕн Ирыстонмӕ ӕмӕ ахуыр кӕнынмӕ бацыд Дзӕуджыхъӕуы ӕфсӕнвӕндаджы техникуммӕ. Уый фӕстӕ дӕс азы цард ӕмӕ куыста Узбекистаны. 1958 азы ӕрыздӕхт Дигорамӕ ӕмӕ куыста Дыгуры районы адӕмон хӕдзарады алы къа-бӕзты, уыимӕ Цӕголы-фырты номыл совхозы ӕмӕ районы фӕлхасцӕдисы транспортон куыстуаты дӕр.
Азтӕ куыд фылдӕр цыдис, афтӕ тынгдӕр рысты-сты ӕхсарджын хӕстоны кӕддӕры нӕмыгдзӕфты фӕд-тӕ. Зӕрдӕ рыст, тохы быдырӕй чи нал ӕрыздӕхт, уыцы ӕмбӕлттыл. Ӕмӕ 1982 азы 13 майы йӕ кусынӕй банцад Хъӕбатыры нӕрӕмон зӕрдӕ. Ӕбаты Ӕхсарбеджы кадимӕ баныгӕдтой горӕт Дигорайы цӕгат-скӕсӕн уӕлмӕрды.
Хъӕбатыры иунӕг удӕгас мадызӕнӕг Азизӕйы стыр-дӕр бӕллиц абон у Дзӕуджыхъӕуы йе ‘фсымӕры номыл уынг фенын. Кӕд финансон ӕгъдауӕй уый ӕнцон нӕу , уӕддӕр саразӕн кӕмӕн нӕй, ахӕм хъуыддаг нӕу. Уый аккаг у Ӕхсарбег, уымӕн ӕмӕ тызмӕг 1942 азы уыдис горӕт хъахъхъӕнӕг хъӕбатырты ‘хсӕн.
Газет «Рӕстдзинад», 2019 азы 10 январь.
ХУРТУАН
269
ХЪӔУБӔСТЫ УАРЗОН АДӔЙМАГ
Ивгъуыд ӕнусы дыккаг ӕмбисӕй фӕстӕмӕ Тарскӕйы астӕуккаг скъола суанг ӕлгъыстаг нӕуӕ-дзӕм азтӕм хъуыстгонд уыд Горӕтгӕрон районы йӕ хорз ахуыргӕнджытӕй, уӕлдайдӕр уырыссаг литературӕ ӕмӕ ӕвзаджы, стӕй математикӕйы ахуыргӕнджытӕй. Литературӕ ӕмӕ ӕвзаджы ахуыргӕнджытӕ Хетӕгкаты Къостайы номыл педагогом институт Тарскӕйы скъоламӕ ахуыры фӕстӕ ӕрвыста, Ногиры скъола каст чи фӕци кӕддӕр, ахӕмты. Хъӕуы хистӕр фӕлтӕр ма ныр дӕр хъуыды кӕнынц, 50-60-ӕм азты сын уырыссаг ӕвзаг ӕмӕ литературӕ чи амыдта, уыцы ногираг ахуыргӕ-нӕг Наниты Павелы. Фӕстӕдӕры фӕлтӕрӕн та уыцы предметтӕ амыдтой, цӕрӕнбонты хӕларӕй чи фӕцард, уыцы ногираг лӕппутӕ Гӕджиты Бечыр ӕмӕ Хуыгаты Мырзабег. Цардаудӕн кӕнӕнт Мырзабегыл Наниты Павел ӕмӕ Гӕджиты Бечыр. Ӕртӕйӕ дӕр уыцы азты уыдысты, мӕнӕ цӕугӕ энциклопеди кӕмӕй фӕзӕгъынц, ахӕмтӕ.
Хорзӕй дарддӕр ницы уыдис зӕгъӕн математикӕйы ахуыргӕнджытӕ Тедеты Ераст, Калоты Саламон ӕмӕ Джусойты Иванӕй. Дзӕнӕты бадӕнт се ‘ртӕ дӕр, хорз фӕд ныуугътой Тарскӕйы. Иван бирӕ азты размӕ йӕ цӕрӕн бынат раивта поселок Заводскоймӕ ӕмӕ уым ба-цыд ӕрӕджы йе ‘цӕг дунемӕ ӕнусы бӕрц батонгӕйӕ.
Ацы ӕртӕ куырыхон лӕджы, ӕртӕ математикы сӕ предмет бирӕтӕн бауарзын кодтой тарскӕйаг фӕсивӕ дӕй. Уыдонӕй иу уыдис, абон Тарскӕйы фыццӕгӕм астӕуккаг скъолайы коллективӕн арӕхстджын разамынд чи дӕтты, уый — Джусойты Инал. Документтӕм гӕсгӕ йын ахӕм ном ис, уый хъӕуы цӕрджытӕй бирӕтӕ абон дӕр нӕ зонынц. Чи йӕ зоны, уыдон дӕр ӕй Павел хо-нынц, уымӕн ӕмӕ йӕ рагӕй фӕстӕмӕ дӕр Павелӕй зонынц. Иу скъоламӕ згъордтам чысылӕй, мӕн чи ахуыр
270
Богаты Аврам
кодта, уыдонӕй бирӕтӕ уымӕн дӕр ахуыргӕнджытӕ уыдысты. Уыцы азты рӕзгӕ фӕлтӕрӕн фӕллойы урок-тӕ дӕттынмӕ дӕр стыр ӕргом здӕхт цыдис. Хорз ахуыр кӕнын, ӕгъдауджын ӕмӕ куыстуарзаг уӕвын — уыдон уыдысты ахуыргӕнджыты сӕйрагдӕр домӕн скъоладзау-тӕй. Павлик уыцы ӕртӕ домӕны дӕр ӕххӕст кодта, куыд ӕмбӕлд, афтӕ. Ахуыры хъуыддаг скъолайӕ аразгӕ уыдис. Хистӕр-кӕстӕр зонын ӕмӕ куыстуарзаг уӕвын та канд скъолайӕ нӕ, фӕлӕ ныййарджытӕй дӕр. Уыдон та Павелӕн уыдысты йӕхи халдих. Йӕ фыд Мелитон ӕмӕ мад Къӕбысон уӕздан ӕмӕ бонзонгӕ уыдысты, ӕмбаргӕ хистӕртӕ. Сӕхи хуызӕн адӕмуарзон рацыдысты сӕ кӕ-стӕртӕ дӕр. Се ‘ппӕты дӕр сӕвӕрдтой царды раст фӕн-дагыл. Павелы хотӕй иу — Катяимӕ ӕмкъласонтӕ стӕм. Фысы комӕй хал нӕ раластаид, ахӕм сабыр, ӕнӕуӕлдай ныхас уыдис скъолайы ахуыр кӕнгӕйӕ. Бирӕ уарзта сы-вӕллӕтты. Ӕмӕ сӕрмагонд ахуыргонддзинад райсгӕйӕ, пенсийы рацӕуынмӕ фӕкуыста нӕхи скъолайы кӕстӕр кълӕсты ахуыргӕнӕгӕй.
1965 азы астӕуккаг ахуыргонддзинад райсыны фӕ-стӕ ахуыргӕнӕг суӕвын бафӕндыд Джусойты Мелитоны хистӕр лӕппуйы дӕр, ӕмӕ ӕнтыстджынӕй радта фӕл-варӕнтӕ педагогон институты физикон-математикон факультетмӕ. Куыддӕр ӕй каст фӕци, афтӕ йӕ ӕрца-гуырдта йӕхи скъола. Ӕмӕ уӕдӕй фӕстӕмӕ йӕ цард снывонд кодта сывӕллӕтты ахуырад ӕмӕ хъомыладӕн. Ам зӕгъын ӕмбӕлы уый, ӕмӕ Павелӕн йӕ иунӕг ӕф-сымӕр Тамерлан дохтыры дӕсныйадыл сахуыр кодта. Ныртӕккӕ Санкт-Петербурджы кусы цӕстытӕ дзӕбӕх-гӕнӕн поликлиникӕйы сӕргълӕууӕгӕй. Йе ‘мзӕххонтӕй йӕм бирӕтӕ ацӕуынц сӕ цӕстытӕ дзӕбӕх кӕнынмӕ, ӕмӕ дзы арфӕйагӕй сыздӕхынц.
Къорд азы ахуыргӕнӕгӕй бакусыны фӕстӕ Павелы снысан кодтой скъолайы ахуыры хайады сӕр-гълӕууӕгӕй. Ныр цалдӕр азы та кусы скъолайы
ХУРТУАН
271
директорией. Ахуыргӕнджытимӕ иумӕйаг ӕвзаг раджы ссардта, хорз ӕмбарынц кӕрӕдзи. Домаг разамонӕг кӕй у, уый тыххӕй йӕм ахуыргӕнджытӕй зулдзых ничи у, уымӕн ӕмӕ зонынц, йӕхицӕй дӕр афтӕ кӕй домы.
Рагӕй фӕстӕмӕ дӕр Джусойы-фырт йӕ сӕйраг хӕ-стӕй уӕлдай ӕххӕст кӕны ӕхсӕнадон хӕстӕ дӕр — у Горӕтгӕрон районы Минӕвӕртты ӕмбырды депутат. Бирӕ хӕрзты бацыд депутат уӕвгӕйӕ хъӕубӕстӕн. Уыдонӕй иу — ӕндӕраз Тарскӕйы сывӕллӕтты рӕвда-уӕндон кӕй байтом, уый.
Авд ӕмӕ дыууиссӕдз азы радта йӕ уарзон педагогон куыстӕн Павел. Авд ӕмӕ дыууиссӕдз рауагъдон къласы ахуырдзауты афӕндараст кодта царды тыгъдадмӕ. Уыдон кусынц адӕмон хӕдзарады алы къабӕзты. Бирӕтӕ дзы абон дӕр цӕрынц сӕхи хъӕуы, систы амалхъомтӕ, ахуы-ргӕнджытӕ, ӕнӕниздзинад хъахъхъӕнджытӕ.
Павел ирон ӕгъдаумӕ гӕсгӕ йӕ цард баиу кодта нӕхи хъӕуккаг чызг Битеты Сӕлимӕтимӕ (Тарскӕйы хъӕуы библиотекӕйы сӕргълӕууӕгӕй кусы). Дунейы фарн сын балӕвар кодта иу чызг Эллӕ ӕмӕ дыууӕ лӕппуйы — Рафик ӕмӕ Аслан. Ӕртӕйӕ дӕр абон кӕстӕрджын сты. Хъӕбул, дам, зӕрдӕйы уидаг у, хъӕбулы хъӕбул та — зӕнджы магъз. Уыдон сты бинонты хистӕртӕн сӕ удлӕууӕнтӕ, се стырдӕр цин. Сӕ хуртӕй бафсӕдӕнт Павел ӕмӕ Сӕлимӕт!
Иу хор, иу донӕй схъомыл стӕм Джусойты Иналимӕ (Павел). Иу хъӕубӕстӕ нын ис. Йӕ цин дӕр, йӕ хъыг дӕр нын иумӕйаг сты. Хуыцау нӕ циндзинӕдты ӕм-бӕлын кӕнӕд.
Абон бирӕ арфӕтӕ фӕисдзӕн Джусойты Павел йӕ юбилейы фӕдыл. Райс мах зӕрдиаг арфӕтӕ дӕр Ирыстоны патриот: сӕдӕ азы ӕнӕниз, ӕнӕмаст ӕмӕ зӕрдӕрайгӕйӕ фӕцӕр!
Газет <<Рӕстдзинад»,
2017 азы 10 мартъи.
272
Богаты Аврам
НӔХИ НАФИ
Грис, Шамил... Ныр та нын Нафи дӕр нал ис, дыу-уиссӕдз боны размӕ уый дӕр бацыд йе ’нусон дунемӕ. Бӕргӕ Шамил дӕр нын Грисы, науӕд та бынтон хорз уыдаид, Нафийы бӕрц куы фӕцардаид, уӕд, фӕлӕ нын знаджы цӕст нӕ бауарзта уый, ӕнафоны йӕ барвыста мӕрдтӕм. Нӕ ныфс, не ’фсарм, нӕ цӕугӕ мӕсыг уыд Джыккайты Шамил. Йӕ амард мын афтӕ зын уыдис, ӕмӕ абон дӕр уый тыххӕй мӕ мысинӕгтӕ ӕрӕмбырд кӕнын мӕ бон нӕу, кӕд ныр къорд азы рацыд, уӕддӕр. Нӕ бафсӕстыстӕм Шамилӕй! Уый хыгъд нын Нафи хорз рацард, фараст хатты дӕс азӕй фылдӕр, табу Хуыцауӕн!
Джусойты Нафийы сфӕлдыстадимӕ газетты ӕмӕ журналты фӕрцы раджы базонгӕ дӕн. Мӕ хӕдзарон би-блиотекӕйы ма йӕ романтӕй уӕлдай ис, ивгъуыд ӕнусы ӕхсайӕм азты йын Мӕскуыйы уырыссаг ӕвзагмӕ тӕлма-цгондӕй цы ӕмдзӕвгӕты ӕмбырдгонд рацыд, «Мой горный край», зӕгъгӕ, суанг уый дӕр. Фӕлӕ лӕгӕй-лӕгмӕ кӕд ӕмӕ кӕм базонгӕ стӕм, стӕй нӕ чи базонгӕ код-та, уый мӕ зӕрдыл нал лӕууы. Ӕрмӕст хорз хъуыды кӕнын, нӕуӕдзӕм азты нӕ цытджын бӕстӕ бынтондӕр куы сызмӕст, цӕвӕг марӕджы куынӕуал ӕвзӕрста, со-ветон цардарӕзты бӕсты ӕмтъеры цардарӕзт куы ра-лӕууыд ӕмӕ ӕхцайы кад къӕхты бынмӕ куы ’рхауд, уӕд иуахӕмы «Рӕстдзинад»-ы редакцийы дӕргъӕй-дӕр-гъмӕ къӕлидоры фӕзынд зындгонд фыссӕг ӕмӕ стыр ахуыргонд Джусойты Нафи. Уыцы бонӕй фӕстӕмӕ газет фӕхъӕздыгдӕр йӕ уацтӕй. Куыд базыдтон, афтӕмӕй газеты сӕйраг редактор равдыста лӕгдзинад, бардзыр-ды бындурыл официален ӕгъдауӕй Нафийы кусынмӕ райста ӕмӕ ссис не 'мкусӕг. Фӕстӕдӕр бамбӕрстон хъуыддаг: Хуссар Ирыстоны наукой кусджыты мызд уыдис мамӕлайы къӕбӕры фаг. Уӕвгӕ иннӕтӕ дӕр уыцы змӕст азты кадавар мыздыл куыстой. Дзӕнӕты бадинаг
ХУРТУАН
273
журналист, мӕ хӕлар Хуриты Гиви дӕр хуымӕтӕджы нӕ бакъултӕ кодта йӕхи «Рӕстдзинад»-мӕ, сси газеты сӕрмагонд уацхӕссӕг Хуссар Ирыстоны. Уыцы азты Нафийӕн «Рӕстдзинад»-ы цы уацтӕ рацыд, уыдон ма абон дӕр лӕууынц газеткӕсджыты зӕрдыл, бирӕтӕ-иу сӕ ралыг кодтой газетӕй ӕмӕ-иу сӕ ӕрӕфснайдтой сӕ рӕбыны. Нафи газеты коллективы уӕнг кӕй сси, уый махӕй алкӕмӕн дӕр ӕхсызгон уыдис, алы газеты нӕ куыста ӕмӕ нӕ кусы академик. Мӕйы дӕргъы-иу нӕм йӕ ног мидисджын уацтимӕ фӕзынд дыууӕ-ӕртӕ хат-ты. Редакцийы кусджытӕ йӕ райдыдтой хонын «нӕхи Нафи». Кӕй зӕгъын ӕй хъӕуы, йӕ уацтӕн ын газет лӕ-вӕрдта «цъӕх фӕндаг». Иу бон мын мӕ кусӕн уаты дуар чидӕр ӕрбахоста. Мидӕмӕ, зӕгъгӕ, куыд загътон, афтӕ дуар байтом ӕмӕ къӕсӕрыл — Тедеты Виктор, газет «Советон Ирыстон»-ы («Хурзӕрин»-ы) писмоты хайады сӕргълӕууӕг, дыууӕ ирон газетты коллективты сфӕлды-стадон фембӕлдтыты бындурӕвӕрджытӕй иу, йӕ фӕстӕ — нӕхи Нафи. Бацин кодтам кӕрӕдзийыл, уӕдӕ цы. Ӕрбадын сӕ кодтон. Афӕрстытӕ кодтам кӕрӕдзи. Уыцы бон базыдтон Нафийӕ, уыимӕ дӕр тугхӕстӕг кӕй стӕм, уый. Мӕнӕн мӕ фыд Тедеты хӕрӕфырт уыд, уымӕн та — Багаты. Ӕрдӕглитруат авджы дзаг мӕм ирон арахъхъ разындис. Дзул, цыхты къӕртт ӕмӕ хӕдзарон сырх-фарс фӕткъуытимӕ сын ӕй стъолыл сӕ разы авӕрдтон. Ехх, тӕхуды ӕмӕ ма искуы иу ахӕм адджын бадт акӕн! Сихоры фӕлладуадзӕн уыцы сахат сыгъзӕрин фестӕд! Фӕкуывтам, фӕныхӕстӕ кодтам ӕнӕхъӕн сахат ӕмӕ, разыйӕ баззайгӕйӕ, кӕрӕдзийӕн хӕрзбон загътам.
Уый уыдис Тедеты уӕздан лӕг, фӕлтӕрдджын журналист Викторимӕ фӕстаг фембӕлд «Рӕстдзинад»-ы редакцийы. Фӕстаг хаттта, Цыбырты Людвиг Хуссар Ирыстоны Президент куы уыд, уӕд фембӕлдыстӕм Мзиуы комы (газетты кусджыты фембӕлдмӕ Президент йӕхӕдӕг дӕр ӕрбацыд, ныхас дӕр дзы ракодта). Нафиимӕ ныл цард
274
Богаты Аврам
адаргъ ис. «Рӕстдзинад»-мӕ-иу куы ’рбацыд, уӕд-иу мын мӕ дуарыл ма бахӕцыдаид, уымӕн гӕнӕн нӕ уыд. Кабинеты къӕсӕрӕй-иу куыддӕр йӕ къах бавӕрдта, афтӕ-иу йӕ фарст йӕ разӕй фӕци: «Куыдтӕ дӕ, ме стыр мады ’фсымӕр?» Ӕмӕ та мын-иу, йӕ цӕстытӕй дӕр ху-дгӕйӕ, мӕ къух хъӕддых ист ракодта. Хуссар Ирыстоны 1992 азы гуырдзыстойнаг фыдгӕнджыты ныхмӕ цы хӕст уыд, уымӕй къорд азы фӕстӕдӕр иу бон фӕскуыст нӕ-химӕ, Тарскӕмӕ (уӕд ма уым цардтӕн), куы бацыдтӕн, уӕд мӕ хъустыл ӕрцыд, Нафи, дам, хъӕуы ис. Ссардтон ӕй йе 'рвадӕлтӕм. Кӕмӕ, уый бӕлвырд нал хъуыды кӕ-нын. Фӕлӕ абон дӕр мӕ зӕрдыл хорз лӕууы: уыдис, йӕхицӕй авд-аст азы фылдӕр чи фӕцард, ахӕм лӕгимӕ, сӕхи Дауиты хистӕр лӕппу Викторимӕ. Фынгыл бад-гӕйӕ сӕ баййӕфтон. Нуазгӕ дӕр куыннӕ акодтаиккой. Ӕмӕ сын зард бацайдагъ. Ӕз сӕм ӕввахсдӕр бабадтӕн ӕмӕ, мӕ бон цас уыдис, уыйас сын хъырныдтон. Куы-иу Виктор систа зарӕг, куы та Нафи. Афтӕмӕй ӕмбисӕхсӕв сси. Нӕхимӕ цингӕнгӕйӕ бахӕццӕ дӕн ӕмӕ бинонтӕн ӕппӕлынмӕ фӕдӕн: «Джусойты Нафи ӕмӕ Викторимӕ зарыдтӕн!» Дыккаг бон ӕй нӕ редактор Хъесайы-фыртӕн дӕр раппӕлыдтӕн. Ӕхсызгон ын уыдис, тынг ӕхсызгон.
Иу цыппар-фондз азы размӕ куыстмӕ цӕугӕйӕ Мыхуыры хӕдзармӕ куы схӕццӕ дӕн ӕмӕ маршрутон микроавтобусӕй куы рахызтӕн, уӕд кӕсын, ӕмӕ далӕ чидӕр редакцийы ’рдӕм ссӕуы. «Ацы лӕг Нафийы цыд куы кӕны», — ахъуыды кодтон мӕхинымӕр. Банхъӕлмӕ йӕм кастӕн. Ӕцӕгӕйдӕр уый разынд! Нафийӕн йӕ цыд дӕр, йӕ уӕздан ныхас ӕмӕ йӕ зонд дӕр хӕдхуыз уыды-сты. Ӕниу йӕ худ та! Искӕд-иу ӕй мӕ цуры куы систа, уӕд-иу ӕй мӕ сӕрыл ӕркодтон ӕмӕ-иу загътон: «Ӕз дӕр иучысыл Нафийӕ акусон». Ӕхсызгон-иу ын уыд уыцы ныхас, йӕ мидбылты-иу бахудт.
Дыууӕ азы ӕмӕ ӕрдӕджы размӕ Нафийыл 90 азы куы сӕххӕст, уӕд Джусойты мыггаджы разагъды лӕгтӕ
ХУРТУАН
275
сфӕнд кодтой сӕ номдзыд фыссӕг ӕмӕ ахуыргонды юбилей сбӕрӕг кӕнын. Ӕмӕ иу рӕсугъд уалдзыгон бон сӕ фӕндон ӕххӕст дӕр скодтой. Цӕрӕнбоны тыххӕй сидтытӕ, лӕвӕрттӕ, хотӕ Варя ӕмӕ Клавдяйы нӕртон хуын, алцыдӕр уыдис, Дзӕуджыхъӕуы Шмулевичы уынджы цы ресторан ис, «Меркурий», уым. Иуахӕмы куывддзау адӕм Нафимӕ ныххатыдысты, иу зарӕг ма нын акӕн, зӕгъгӕ. Уый сӕм фӕхъуыста, стӕй сын афтӕ: «Заргӕ дӕр уын акӕндзынӕн, фӕлӕ уал фыццаг иу кафт куы акӕнин». Ӕмӕ ӕцӕгӕйдӕр ракафыд. Фыццаг хатт федтон уый карӕны ирон «Хонгӕ» афтӕ рӕсугъд акаф-гӕ. Фӕстӕдӕр та йӕ ногирӕгтӕ сбуц кодтой. Кадгӕнӕн официален мадзалы размӕ иумӕ ӕрзылдыстӕм хъӕуы фыццӕгӕм астӕуккаг скъолайыл. Схызтыстӕм дыккаг уӕладзыгмӕ дӕр.
— Мӕнӕ ам ахуыр кодтон ӕвдӕм къласы, дӕлӕ уым та ахуыргӕнджыты хӕдзар уыдис, — рудзынгӕй ӕддӕмӕ кӕсгӕйӕ дзырдта Нафи. — Лӕппуты кълас уыдис, дыу-уӕ чызджы нӕм уыд ӕмӕ уыдон дӕр нӕ фыдуаг миты фыдӕй иннӕ ӕвдӕм къласмӕ алыгъдысты. Зымӕджы дӕр-иу бӕгъӕввадӕй цыдыстӕм скъоламӕ. Дзабыр кӕм уыдис...
Фӕстаг хатт-ма Нафи газет «Рӕстдзинад»-ы къӕ-сӕрыл куы ’рбахызт, уӕд ын бакой кодтон, зӕгъын, иу интервью куы скӕниккам... «Ацы бонты мӕм лекцитӕ ис университеты, фӕлӕ мӕ куыддӕр февдӕла, афтӕ иу бон аныхӕстӕ кӕндзыстӕм». Хъыгагӕн, ницы рауад уыцы хъуыддагӕй, йе 'нӕниздзинад кӕй фӕцудыдта, уый ах-хосӕй. Йӕ гаччы нал уыд мӕхи ӕнӕниздзинады уавӕр дӕр, науӕд ӕм авд ӕфцӕджы сӕрты дӕр ахызтаин. Ӕниу хизгӕ дӕр акодтон, фӕлӕ уый тыххӕй фӕстӕдӕр.
Фӕстаг хатт ма нӕхи Нафийы федтон, Цхинвалы киноконцертон зал «Чермен»-ы йӕ номыл премитӕ куы лӕвӕрдтой, уӕд. Уый бадтис разуӕз иунӕгӕй. Ӕз ӕм бацыдтӕн ӕмӕ йӕ фарсмӕ ӕрбадтӕн. Зӕгъын, ам ахӕм
276
Богаты Аврам
егъау зал ис, уый нӕ зыдтон, стӕй горӕты уынгтӕ дӕр ныр дзӕбӕх лӕгъз сты.
— Ды фӕстӕдӕр фенай. Куклайы хуызӕн уыдзӕн нӕ сӕйраг горӕт...
Уыцы бонӕй амондджындӕр бон никуы уыдис мӕ царды, Джусойты Нафийы номыл национ литературой премитӕй иу конкурсы жюри саккаг кодта мӕнӕн. Сценӕйӕ куы 'рхызтӕн, уӕд мын чи раарфӕ кодта, уы-донӕн сӕ фыццӕгтӕй иу уыдис Нафи. Фӕстӕдӕр нӕ хуссайраг ӕфсымӕртӕ Леуахийы цӕугӕдоны был ре-сторанмӕ сихор хӕрынмӕ куы фӕхуыдтой, уӕд дӕр та Нафийы фарсмӕ сбадтӕн. Фынгмӕ раздӕры хуызӕн уӕндон ӕвнӕлд нал кодта. Иу уӕливыхы карст ӕмӕ дзидзайы кӕрдихы фӕстӕ йӕ тӕбӕгъыл ӕддӕдӕр ахӕ-цыд ӕмӕ дыргъты тӕбӕгъӕй иу кӕрдойы карст ӕрбайста йӕ размӕ. Йе 'нгуылдзтӕй йӕ ӕрбалхъывта ӕмӕ йӕм нал бавнӕлдта. Ӕз ын йӕ тӕбӕгъы ӕндӕр дыргъы кӕр-стытӕ авӕрдтон. Апельсины карст ахордта. Ноджыдӕр ма йын дыууӕ карсты, куыннӕ мӕ бафиппайдтаид, афтӕ авӕрдтон йӕ тӕбӕгъы. Куы сӕ бахордта, уӕд мӕхицӕй фӕбузныг дӕн. Иу чысыл агуывзӕйы дзаг ирон арахъхъ банызта ӕрмӕстдӕр хъӕбӕр нозтӕй, стӕй йын-иу йӕ агуывзӕйы ӕркодтон, йӕхи цы фӕндыд, уый: лимонад, тархун, минералон дон. Уый уыдис нӕ фӕстаг цӕл иумӕ. Цалдӕр мӕйы фӕстӕ йӕм ме 'мкусджытӕ рынчынфӕр-сӕг куы уыдысты йӕ хойы фатеры, уӕд ӕз дӕр бӕргӕ хъуамӕ уыдаин семӕ... Фӕстӕдӕр Хозиты Барисимӕ бӕргӕ фӕнд кодтам, фӕлӕ ирон лӕгӕн йӕ куыстытӕ никуы фӕуд кӕнынц. Нӕ фесты Нафийӕн йӕхицӕн дӕр. Цас пълӕнттӕ, цас хорз фӕндтӕ ма йӕм уыдис! 26-ӕм июны редакцимӕ ’рбайхъуыст Нафийы адзалы хабар. Ме 'мкусджытӕ Баскаты Уырызмӕг, Касаты Батрадз ӕмӕ Абайты Эдуардимӕ ныууадыстӕм зианмӕ. 27-ӕм июны та йӕ йӕ райгуырӕн Хуссар Ирмӕ афӕндараст кодтам. Йӕ ныгӕнӕн бон, 29 июны, Цӕгат Ирыстонӕй мӕрддзыгой
ХУРТУАН
277
ацыд цалдӕр автобусы дзаг адӕм, рог машинӕтыл. Хъыгагӕн, таможняйы пунктты ракӕ-бакӕты ӕмӕ ӕн-дӕр ӕфсӕнтты аххосӕй адӕмӕй бирӕтӕ афоныл нӕ бахӕццӕ сты Цхинвалмӕ. Нафийы номыл саударӕн ӕм-бырд райдыдта, афтӕ ныххӕццӕ дӕн ӕз дӕр. Куыддӕр митинг фӕци, афтӕ, чи байрӕджы кодта, уыдоны разӕй бацыдтӕн фӕстаг фӕндараст ын зӕгъынмӕ. Хӕстӕг-хиуӕттӕ дӕр ын фӕндараст куы загътой, уӕд табӕтыл ӕрӕвӕрдтой Хуссар Ирыстоны паддзахадон тырыса. Афтӕмӕй йӕ Парламенты бӕстыхайы разӕй суанг горӕ-ты кӕронмӕ Исахъы уынгты хуссарирыстойнаг фӕсивӕд фӕхастой сӕ къухтыл. Хуссар Ирыстоны Ветеранты советы сӕрдар Бесаты Вячеслав мын куыд дзырдта, афтӕ мӕй фӕсивӕд Горькийы уынгӕй дӕр (уым цард Нафи) марды чырын Парламенты хӕдзармӕ сӕ къухтыл фӕ-хастой. Фӕцыдтӕн зианы фӕстӕ ӕз дӕр. Федтон, Тъбеты хъӕуы 'рдыгӕй горӕты кӕрон уӕлвонг нӕзыты къохы Нафийӕн лӕппутӕ цы рӕсугъд ингӕн сарӕзтой, уый. Кӕддӕр, дам, уыцы нӕзытӕ талатӕй уым куы сагътой, уӕд зиуы Нафи дӕр архайдта. Ныр уыцы нӕзыджын къохы ӕнустӕм ӕрӕнцад Фыдыбӕстӕйы Стыр хӕсты ар-хайӕг, бирӕ кадджын хӕрзиуджыты кавалер, Хетӕгкаты Къостайы номыл паддзахадон премийы лауреат, поэт, фыссӕг, публицист, тӕлмацгӕнӕг ӕмӕ стыр ахуыргонд Джусойты Нафи, ирон адӕмы Нафи, нӕхи Нафи.
Газет «Пульс Осетии», 2017 азы 8 август
СӔРГӔНДТӔ
Чиныджы авторы тыххӕй ....................3
ПОЭЗИ (ӕмдзӕвгӕтӕ)
Къостайӕн.................................6
Фӕсмон....................................7
Уарзты фӕд................................9
Зарӕг Тарскӕйыл..........................10
Дымыстӕр.................................11
Ӕдзӕхх уацмыс............................12
Тӕхӕджы мад..............................13
Хохы къӕртт..............................14
Бӕллнц...................................15
Уырыссаг пец.............................16
Зарӕг изӕрон горӕтыл.....................17
Хӕрзбон..................................18
Терк.....................................19
Цины уац.................................20
Нӕ чысыл хуртӕн..........................21
О, чызгай................................22
Терчы хъӕбул.............................23
Хъамбердиаты Мысостӕн....................24
Дохтыр Джерапты Ирӕйӕн...................25
Цӕдис....................................26
Кобзоны цӕссыг...........................27
ПРОЗӔ (радзырдтӕ)
Къобор...................................30
Фӕсфурдаг хӕдон..........................34
Туман ...................................39
Уӕйгӕнӕг.................................43
Ӕнӕном ингӕн.............................49
Авдӕн....................................54
Мӕхн Булӕ................................60
ПУБЛИЦИСТИКӔ (уацтӕ, очерктӕ, тӕлмацтӕ)
Ӕртӕ гуыппырсары...........................76
Афтид ингӕнтӕ.............................107
Мад, ды таурӕгъ дӕ, поэмӕ.................117
Ӕртӕ уарийы...............................123
Сӕрӕн лӕг.................................134
Уыд фыдыбӕстӕйы патриот...................144
Хорз ӕмбалӕн аргъ нӕй.....................150
Фыццаг ирон Фӕллойы Хъӕбатыр..............152
Агысайы хӕстон фӕндӕгтӕ...................161
Дыууадӕс цӕфы иу цӕфы хуызӕн .............170
Филимы стъалы.............................175
Мӕскуыйы бынмӕ тохты......................183
Ирыстойнӕгтӕ Курскы карз хӕсты............189
Тӕвд уыдис Сталинграды....................196
Джульбарс парады..........................205
Кӕй уӕрдоны бадыс, уый зарӕг кӕн..........211
Бинонты ныфс, сӕ фарны мӕсыг..............217
Хъуыдытӕ «Фыдӕлты артдзӕст»-ы тыххӕй......223
Хӕстон, поэт, журналист...................228
Сидзӕры хъысмӕт...........................233
«Сӕрыстыр дӕн, ирон кӕй дӕн, уымӕй».......250
Дыууӕ фронты архайӕг......................257
Йӕ куыст баст уыд космосимӕ...............263
Дигорайӕ — Берлинмӕ.......................266
Хъӕубӕсты уарзон адӕймаг..................269
Нӕхи Нафи.................................272
Багаты Аврам
ХЯРТШШ
Багаев Аврам хтоян -рассыпанное на солнце для просушки зерно
Редактор — Абаев Э.А.
Верстка — Газзаева З.Б.
Корректор — Икаева З.А.
В книге использованы орнаментальные работы народного художника Южной Осетии Багаева Бориса. Фото Кабисова Харитона, Гасиева Моисея, Цагараева Давида, Карданова Тимура.
АО «Осетия-Полиграфсервис»
362015, г. Владикавказ, пр. Коста, 11. Тел.: 25-96-18. Сдано в набор 17.10. 2018 г. Подписано к печати 30.01.2019 г. Формат бумаги 60x84 1/16. Бумага офсетная. Гарнитура шрифта «АЕ КисказЬоу». Печать офсетная. Усл.п.л. 17,5. Учетно-изд. 16,27 л. Тираж 300 экз. Заказ № 85.
Багаты Аврам — Уӕрӕсейы Журналистты цӕдисы ӕмӕ Уӕрӕсейы Федерацийы Фысджыты цӕдисы уӕнг, Джусойты Нафийы номыл национ литературой премийы лауреат (2015 аз)