Отсканировано
в июле 2017 года
специально для эл. библиотеки
паблика «Бӕрзӕфцӕг»
(«Крестовый перевал»).
Скангонд ӕрцыд
2017 азы июлы
сӕрмагондӕй паблик «Бӕрзӕфцӕг»-ы
чиныгдонӕн.
НИр ://ук.сот/Ьаг2аТсад
^1
Ходы Дзаххотт
о
* I
ӔХСЫРЫ ЦАД
ФЕЛЬЕТОНТӔ
Ходы Дзаххотт
Ӕхсыры цад
ФЕЛЬЕТОНТӔ
Чиныгаразӕг Ходы Тамерлан
Редактор Тьехты Тамерлан
Ходов Дзаххотт
Молочное озеро. Фельетоны. - Владикавказ, 2016. -84 с.
Известный журналист-фельетонист Дзахотт Ходов печатался в республи-
канских газетах «Растдзинад» и «Молодой большевик» с 30-х годов XX века.
Его творческое наследие собрано и издано сыном Тамерланом Ходовым.
В оформлении обложки книги использована карикатура Руслана Дзугутова
ХЪАРМ АХОДӔНТӔ ӔМӔ УЫРЫТӔ
Раджыма-раджыма уыдис хъӕу, - Беслӕныхъӕу. Хъӕуы
уыдис скъолатӕ, скъолаты та уыдис скъоладзаутӕ. Уыдис
Беслӕныхъӕуы ноджы хицӕуттӕ. Кастысты хицӕуттӕ
скъоладзаутӕм ӕмӕ сын тӕригъӕд кӕнын байдыдтой.
Тӕригъӕд дӕр сын куыд нӕ кодтаиккой: фестадаид
скъоладзау сӕумӕкъуырццӕй, уазал къӕбӕр йӕ дзыхы
баппӕрстаид ӕмӕ дӕлӕ фӕтӕхы скъоламӕ.
Хорз фӕнд ӕрбадт хицӕутты сӕрты, хъуамӕ хъарм
аходӕнтӕ дӕттын байдайой скъоладзаутӕн. Уыцы фӕнд
уайтагъд айхъуысти скъоладзаутыл, ӕмӕ сӕ цин ӕмӕ сӕ
кафынӕн кӕрон нал уыди. Ауад уыцы фӕнд скъоладзаутӕн
сӕ ныййарджыты хъустыл дӕр ӕмӕ уыдонӕн дӕр ӕхсызгон
уыди.
Хицӕуттӕ ӕмгъуыд дӕр скодтой, мӕнӕ, зӕгъгӕ,
уыцы бон скъоладзаутӕ хӕрдзысты хъарм аходӕн. Уыцы
бон ралӕууыди, ӕмӕ скъоладзаутӕй йӕ хӕдзары афтид
къӕбӕр дӕр йӕ дзыхы ничиуал баппӕрста, ӕмӕ цӕмӕн
баппӕрстаид, мӕнӕ иу сахаты фӕстӕ, мыййаг, хъарм аходӕн
куы хӕрдзӕн скъолайы.
Мӕнӕн дӕр дзы иу ӕвзӕр лӕппу ахуыр кӕны ӕмӕ йӕ,
ӕвӕццӕгӕн, хуыссӕг дӕр нал ӕрцахста. Куыннӕ стӕй, ӕмӕ
йӕ хъарм аходӕн хӕрын нал хъӕудзӕн?..
Фӕссихор былысчъилӕй ӕрбацыд сывӕллон.
-	Нана, стонгӕй мӕлын, исты мын авӕр!
-	Стъӕлды фӕуай, йӕхи хъарм аходӕнӕй ныттыппыр
кодта ӕмӕ ныр хынджылӕг скъӕры.
-	Нӕй, Нана, нӕма ис хъарм аходӕн. Ӕгас хордоныдзаг
касаг ӕрбаластой, фӕлӕ аг нӕма ис. Аг уыдзӕн ӕртӕ боны
фӕстӕ ӕмӕ уӕд хӕрдзыстӕм хъарм аходӕн.
3
’—>
Ӕртӕ боны фӕстӕ та мӕ лӕппу райсомӕй хӕрын ницы
бакуымдта, афтӕмӕй афардӕг ис скъоламӕ. Фӕссихор та
былысчъилӕй ссыди ӕмӕ та дзуры йӕ мадмӕ:
- Нана, исты мын, стонгӕй мӕлын!
- Цы хабар та у? Нӕй та хъарм аходӕн?!
- Нӕй, нана, нӕй. Аг ссардтой, фӕлӕ хуынкъ разынди,
Дзӕуджыхъӕумӕ йӕ ӕмпъузынмӕ ласынц. Ӕхсӕз боны
фӕстӕ, цыппӕрӕмы, хӕрдзыстӕм хъарм аходӕн.
Ӕхсӕз боны фӕстӕ та мӕ лӕппу ницы бакуымдта хӕрын,
афтӕмӕй ацыди скъоламӕ.
Фӕссихор кӕсын, ӕмӕ та уӕртӕ былысчъилӕй йӕ
мадмӕ фӕлӕсы.
- Цы та у, мае бон, ныр дӕр та нӕй хъарм аходӕн?
- О, нана, аг бӕргӕ ӕрластой Дзӕуджыхъӕуӕй
ӕмпъызтӕй, фӕлӕ ма йӕ къаладонӕй сӕрдын хъӕуы.
Райсом ӕй ласынц фӕстӕмӕ, къаладонӕй сӕрдынмӕ. Иннӕ
цыппӕрӕмы ӕнӕмӕнг хӕрдзыстӕм хъарм аходӕн.
Ралӕууыди иннӕ цыппӕрӕм. Кӕсын, ӕмӕ ме 'нӕуаг
лӕппу, гӕппытӕ кӕнгӕйӕ, дӕлӕ фӕтӕхы скъоламӕ.
Фӕссихор та лӕппу ӕмӕ йӕ мады баййӕфтон ахӕм
ныхасыл:
- Бауырнӕд дӕ, нана, айдӕнау ӕрттивы аг, афтӕ йӕ
скъала кодтой.
- Хорз, мае бон, хорз, ӕмӕ уын уӕдӕ уыдис хъарм аходӕн?
- Нӕма, нырма, хъуамӕ уал ын артгӕнӕн бынат саразой.
Ӕртӕ боны фӕстӕ цӕттӕ уыдзӕн. Нана, стонджы мын у,
исты мын авӕр!
Ӕртӕ боны фӕстӕ та лӕппу райсомӕй скъоламае
цӕугӕйӕ ницы бахордта, мад ын бӕргӕ дзырдта, фӕлӕ
уымӕ чи хъуыста.
Уалынмӕ та кӕсын, ӕмӕ лӕппу былысчъилтӕй
ӕрбацӕуы.
Мад ӕм дзуры: - Нӕ дын дзырдтон. Уый нырма тагъд нӕ
уыдзӕн!
4

Нӕ, нана, тагъдӕй тагъд уыдзӕн. Ӕрмӕст ма йын
агуыритӕ хъӕуы иу мин, ӕмӕ райсом Дзӕуджыхъӕумӕ
ӕрвитынц, цыппар боны фӕстӕ, къуырисӕры, хӕрдзыстӕм
хъарм аходӕн.
Цыппар боны фӕстӕ лӕппу тынг ӕнкъардӕй сыздӕхти
скъолайӕ. Куыд радзырдта, афтӕмӕй алцыдӕр цӕттӕ
у, ӕрмӕст нӕма ис къустӕ ӕмӕ уидгуытӕ. Телефонӕй
адзырдтой Дзӕуджыхъӕуы горӕтмӕ, Цӕгирцӕдисмӕ,
фӕлӕ уым къустӕ ӕмӕ уидгуытӕ нӕ разынди. Цӕгирцӕдис
арвыста Крайцӕдисмӕ ӕмӕ ныфс бавӕрдта, мӕйы фӕстӕ,
дам, къустӕ ӕмӕ уидгуытӕ Беслӕныхъӕуы уыдзысты.
Мӕйы фӕстӕ ӕцӕгдӕр айхъуысти Беслӕныхъӕуыл,
мӕнӕ, дам, хъарм аходӕнты тыххӕй къустӕ ӕмӕ
уидгуытӕ райстой. Скъоладзаутӕ сӕрра сты, кӕрӕдзимӕ
хӕрзӕггурӕггаг уадысты, сӕ цинӕн кӕрон нал уыдис.
Сӕумӕцъӕхӕй повар йе спецдарӕсы фӕзынди,
фӕзындысты хицӕуттӕ дӕр, скъоладзаутӕ дӕр сӕ алыварс
ӕмбырд. Ӕнхъӕлмӕ ма кастысты хордонгӕсмӕ. Хъуамӕ
повӕрмӕ радтой касаджы холлаг.
Фӕзындис хордонгӕс йӕ дӕгъӕлтимӕ. Байгом ис дуар.
Хордон ӕмызмӕлд кодта гӕдыйы йас уырытӕй, уырыты
ӕхсӕнмӕ-хсӕнты лӕууыдысты голлӕгты хӕррӕгътӕ.
Касагӕн хордоны йӕ кой дӕр нал уыди.
Ӕнӕдзургӕйӕ, хӕлиудзыхӕй хордонмӕ кӕсгӕйӕ
баззадысты хицӕуттӕ дӕр, скъоладзаутӕ дӕр ӕмӕ сӕ
разӕй - повар ӕмӕ хордонгӕс дӕр.
Афтӕ ахицӕн ӕртӕ мӕйы тухиты фӕстӕ хъарм аходӕны
хъуыддаг. Фӕлӕ хъуыддаг афтӕ кӕй фӕрцы рауад, уыдон
ӕнцад куыд сбаддзысты? Фӕйнӕ уырыйы сын уӕддӕр
раттут!
«Рӕстдзинад», 1931 аз, №270.
5
ДЗЫГЫЙЫ ХЪУГ - ӔХСЫРЫ ЦАД
Зӕронд Бӕтӕхъойыхъӕуы цардысты лӕг ӕмӕ ус.
Лӕг хуындис Тегко, ус та Дзыгы. Мӕгуыр цард зонгӕ
дӕр нӕ кӕнынц, ахӕм Хуыцауы уарзон лӕг ӕмӕ ус сты.
Хӕдзардзинады хъуыддагмӕ дӕр сӕ ничи амбулдзӕнис.
Фӕлӕ иу заманы сӕ авналӕнтӕ сӕ бар нал уыдысты,
пайда сӕм ничердыгӕйуал цыди. Лӕг ӕмӕ ус хъуыдыйы
бацыдысты: «Уӕдӕ дарддӕр куыд цардӕуа?» Ӕртӕ боны
ӕмӕ ӕртӕ ӕхсӕвы хӕргӕ дӕр нал бакодтой... хъуыды
кодтой.
Фӕстагмӕ хъуыддаг алыг кодтой - лӕг къӕбицы куыд
куыстаид, ус та колхозы ӕхсырты хицау куыд уыдаид, афтӕ.
Зын сты ацы куыстытӕ, уымӕн ӕмӕ «ответственнӕй»
куыстытӕ сты, стӕй дзы стыр сӕрджын адӕймӕгтӕ хъӕуы,
фӕлӕ адонӕн дӕр чысыл сӕрджынтӕ схонӕн нӕй. Куыст
зын у, фӕлӕ уыцы зыны сӕхи фесафинаг сты «Советскӕй
власты» тыххӕй?
Райдыдтой кусын, алчидӕр сӕ йӕ куыст ӕххӕст кӕны.
Дзыгы йӕ куыст сӕдӕ процентмӕ стардта... Тегко дӕр
амӕлттӕ кодта... Кӕрӕдзимӕ «социал истон» ерысӕй
фӕсидтысты фылдӕр ӕрбафснайыныл. Дзыгы у ӕхсырты
хицау, Тегко - къӕбицы дзултӕ, дзидза, сӕкӕр ӕмӕ ӕндӕр
хӕринӕгты хицау.
Советон хицауад агитаци ауагъта - цард ногӕй саразын
хъӕуы, зӕгъгӕ, ӕмӕ йӕ адон дӕр афтӕ ауагътой. Стӕй
ма газеттӕ ӕрвылбон фӕдис кӕнынц ӕхсыры фермӕтӕ
саразыны тыххӕй. Дзыгы дӕр ууыл тынг мӕт кӕны, йӕ иунӕг
хъугӕй ӕхсыры фермӕ саразынмӕ хъавы. Куыд рабӕрӕг и,
афтӕмӕй Дзыгы бон дыууӕ хатты хъуылыг цӕгъды, ӕртӕ
хатты та цыхт ахсы.
Адӕм дисы бацыдысты: «Уӕдӕ махмӕ дӕр фӕйнӕ
хъуджы куы ис, ӕмӕ уый бӕрц ӕхсыр куынӕ дуцӕм».
Цыбыр ныхасӕй, Дзыгыйӕн йӕ хъуг ӕхсыры цад фестади,
6
ӕмӕ ма цы фӕкодтаид йе 'хсыр, уый куынӕуал зыдта, уӕд
ӕй суӕгъд кодтой «ответствен нӕй» куыстӕй.
Радтой ӕхсыртӕ ӕндӕр усмӕ. Дзыгы дӕр ӕрӕнцадис...
Сулӕфыд... Ӕртӕ боны бӕрц абадтис ӕнцад... Стӕй ӕркастис,
ӕмӕ хъуылыг дӕр нал цагьта, цыхт дӕр нал ахста, пайда
дӕр ӕм нал цыдис. Афтӕмӕй куыддӕр ӕгьдауӕй Дзыгы
«ответственнӕй» куыстахуырӕй нал зыдта цӕрын. Фӕстӕмӕ
та райдыдта хъуыды кӕнын, уӕдӕ ӕхсыртӕ мӕ къухы куыд
ӕгъдауӕй бафтдзысты, зӕгьгӕ, ӕмӕ ницы амал ардта.
Фӕстагмӕ та уӕддӕр хъуыддаг афтӕ рауадис, ӕмӕ
йӕ лӕгъстӕ бахъуыдис хицӕуттӕн... Йӕ зонгуытыл сын
фӕкуывта: ӕхсыртӕ фӕстӕмӕ мӕнмӕ радтут ӕмӕ уын дзы
хай кӕндзынӕн, къуыри уӕ дыууӕ хатты хорз уындзынӕн
хӕбизджынӕй... Нозт та - уӕлфӕдтӕм.
Хицӕуттӕ дӕр ахӕм хорздзинадмӕ бабӕллыдысты,
хорз, зӕгъгӕ, йын загьтой.
Дзыгыйӕн та йӕ зӕрдӕ куыннӕ бахъӕлдзӕг уыдаид!
Ӕхсыртӕ та фӕстӕмӕ Дзыгымӕ хастой. Фӕстӕмӕ та,
фыццаджы хуызӕн, ӕхсыр сарӕх ис. Колхозӕн лӕвӕрдта
чысыл, йӕхицӕн та - фылдӕр. Ӕмӕ та бон дыууӕ хатты
хъуылыг цагъта, ӕртӕ хатты цыхт ахста.
Ныр ма сӕ мӕнӕуы ссад куы уаид, уӕд Дзыгы ӕмӕ Тегко
куыннӕ базыдтаиккой цӕрын... Ӕмӕ уый ссарын дӕр уый
бӕрц зын нӕ уыдис. Тегко йӕхӕдӕг къӕбицы хицау у, ӕмӕ
цалдӕр рог уады скодта дзуллагмӕ. Афтӕмӕй та уымӕй дӕр
сӕххӕст сты.
Нырма сӕ хъуыдис ӕрмӕст хӕринаг кӕнын ӕмӕ хӕрын.
Уый дӕр зын нӕу, зӕгъгӕ, та загътой. Фӕлӕ нӕ исчи куы
фӕрса: ахӕм дзаджджын цард ма уӕ къухы кӕцӕй бафтыдис,
зӕгъгӕ, уӕд ын цы дзуапп ратдзыстӕм? - ууыл хъуыдыйы
бацыдысты дыууӕ «ответственни» кусӕджы - Дзыгы ӕмӕ
Тегко.
Дзыгы загъта: ӕз «отвечат» кӕндзынӕн мӕхи
«ответственний» куысты тыххӕй - мӕ хъуг ӕхсыры цад
7
у, зӕгъдзынӕн... Фӕлӕ ды та цы зӕгьдзынӕ, ссадӕй дӕ
фӕрсӕг куы уа, уӕд?
Ацы фарстӕн ницыуал ӕрхъуыды кодтой, афтӕмӕй сӕ
баййӕфтон ӕз - Фыддӕраты Фыдфисын.
«Ӕрыгон большевик», 1931 аз, № 74.
КЪАЛОСТӔ ӔМӔ КӔРЧЫТӔ
Къалос цъыфы цӕуынӕн ӕмӕ зымӕг дарынӕн хорз у:
ӕппындӕр дзы мидӕмӕ дон нӕ хъары, уазалӕй дӕр хорз
хъахъхъӕны.
Хусы дӕр ӕмӕ цъыфы дӕр цӕуын чи нӕ зоны ӕмӕ
зымӕг сӕрдӕй чи нӕма иртасы, ома, авдӕны сывӕллӕттӕ,
уыдон дӕр зонынц ацы хабар. Дур-Дуры кооператив та
сывӕллонӕй бирӕ хуыздӕр ӕмбары ацы хъуыддаг, ӕмӕ
уымӕ гӕсгӕйӕ иу чысыл капитал бакусыны фӕнд скодта.
Афтӕ ахъуыды кодта кооператив: «Тӕккӕ зымӕджы
дуармӕ куы уӕй кӕнон къалостӕ, уӕд никӕцы лӕджы
фырт фӕлӕудзӕн ӕнӕ балхӕнгӕ къалостӕ ӕмӕ ничи
ницы бацауӕрддзӕн сӕ балхӕныны тыххӕй». Уымӕ гӕсгӕ
кооператив ӕрӕвӕрдта къалосты аргь - алы парӕйыл аст
сомы ӕмӕ цыппар карчы. 8 сомы ӕхца сты, ӕхца бӕззы
бирӕ цӕмӕндӕрты, аргъӕй дӕр, чидӕртӕ куыд зӕгъынц,
афтӕмӕй хорз аргъ сты. Фӕлӕ уыцы чидӕртӕ рӕдийынц,
ӕхца бӕззы бирӕ цыдӕр хъуыддӕгтӕн, фӕлӕ ма царды
мидӕг цыдӕртӕ дӕр фӕхъӕуы. Зӕгъӕм, карк. Карк дӕр
хъӕуы, йӕ фыд хӕрынӕн бӕззы, йӕ бумбули та - базӕн.
Кӕцӕйдӕр хъуысти хабар, мӕнае, дам, Чырыстонхъӕуы
къалостӕ уӕй кӕнынц 6 сомы ӕмӕ иу каркыл. Иу чидӕр
та нымайыныл фӕлӕууыди ӕмӕ бадзырдта кооперативы
хистӕрмӕ:
-	Йей, хорз лӕг, къалосты парӕйӕн 5 туманы ӕгӕр бирӕ у.
Хистӕр фӕмӕсты ис.
8
-	Цӕй фондз туманы?! Мах сӕ уӕй кӕнӕм ӕстгай сомтыл.
-	Уымӕй раст зӕгъыс, ӕхцайӕ аст сомы, фӕлӕ ма дзы
кӕрчытӕ дӕр ис; иу карк туманы аргь у. Фӕлӕ уыцы алы
хабӕрттӕм хъусӕг нал фӕци. Уайтагъд къалостӕ уӕйгонд
фесты ӕмӕ кооператив карчы хъуыдаттӕй байдзаг ис.
Кӕрчытӕ тарстысты сӕхицӕн ӕндӕр бӕстӕм ласынӕй
ӕмӕ катай кодтой, ӕрдиаг кодтой.
Дыккаг райсом сӕ куы ӕрнымадтой, уӕд разындысты
17 карчы хъуаг. Бирӕ сӕ фӕцагуырдтой, фӕлӕ нал
фӕзындысты. Уӕд чидӕртӕ фӕфиппайдтой, мӕнӕ, дам,
иуӕй-иу адӕймӕгты хъуыртӕй карчы хъуыдат хъуысы. Иу
цыргъзонд лӕг уайтагьд фембӕрста хъуыддаг ӕмӕ загъта:
«Ӕвӕццӕгӕн, кӕрчытӕн сӕ зондджынтӕ, искуыдӕм
ласынӕй тӕрсгӕйӕ, сӕхи уыцы адӕймӕгты хъуырты
амбӕхстой».
Уыдӕттӕ иууылдӕр афтӕ фӕуӕнт, фӕлӕ къалосты
аргъ бирӕ кӕмӕ кӕсы ӕмӕ Дур-Дуры кооператив капитал
кӕй кусы, уый хъыг кӕмӕн у, ууыл мӕсты чи кӕны, уыдон
ӕдылыдзинадыл та ӕз дис кӕнын... «Мӕнӕ уыцы базайраг
мӕн у, ӕмӕ мӕ цасыл фӕнды, уыйасыл ӕй уӕй кӕнын,
ӕппындӕр ӕй куынӕ уӕй кӕнон, уӕддӕр мӕхи хъуыддаг
у». Раджы къупецтӕ дӕр афтӕ базар кодтой, ӕмӕ Дур-Дуры
кооператив дӕр уыдон куы фӕзма, уӕд уый цас диссаг
у?! Бауадзут, уӕ хорзӕхӕй, Дур-Дуры кооперативы ӕмӕ
ныкъкъупецтӕ уой!
«Рӕстдзинад», 1931 аз,№254.
ГОРЧЫКК ӔНӔГЪДАУ НӔ РАЗЫНД
Стыр рӕстӕджы стыр адӕм хъуамӕ стыр хъуыддӕгтӕ
кӕной. Фӕлӕ стыр хъуыддаг цы у, уый алы адӕм алыхуызон
ӕмбарынц. Уӕддӕр 3. Бӕтӕхъойыхъӕуы разамынддӕттӕг
лӕгтӕ куыд ӕмбарынц, афтӕ раст ӕй ничи ӕмбары.
9
- —•
Мӕнмӕ афтӕ кӕсы, ӕмӕ йӕ ӕргом зӕгъын. Кӕд ӕй исчи
ӕндӕрхуызон ӕмбары, уӕд уый мӕ хъуыддаг нӕу.
Уыдис 3. Бӕтӕхъойыхъӕуы стыр уынаффӕйы ӕрбадт.
Ӕрбадты уыдысты:
1.	Хъӕуы советы сӕрдар.
2.	Колхозы сӕрдар.
3.	Хъӕуы советы секретарь.
4.	Партион Бекмӕрза - активист у, ӕвӕццӕгӕн, хорз ӕй
нӕ зонын.
Ӕрбадт байтом ис.
-	Знонӕй нырмӕ ницыма баныуӕзтон, - загъта Бекмӕрза.
-	Бауырнӕд уӕ, раст дыууӕ боны арахъ мӕ дзыхмӕ нал
схастон, - загъта хъӕуы советы сӕрдар.
-	Ӕз нуазгӕ акодтон дысон, - райдыдта колхозы сӕрдар, -
фӕлӕ физонӕг циу, уый нал зонын ӕгас къуырийы дӕргьы.
Уӕд хъӕуы советы секретарь арф ныуулӕфыди ӕмӕ
загъта:
-	Ӕппын мӕ зӕрдӕйӕ цух нӕ кӕнынц уӕрыччы фыдӕй
лывзӕ ӕмӕ наливкӕ. Уыдон ма мын чи фенын кӕнид, уымӕн
дӕлӕ цъайӕ донхӕссӕг ныллӕууин афӕдзы дӕргъы.
Афтӕ дарддӕр ӕмбырды уӕнгтӕ мысыдысты чи ӕхсыр-
фӕмбӕлттӕ бӕгӕныимӕ, чи ела-хӕбизджын дывайноимӕ,
чи цы, чи цы.
Фӕстагмӕ цыппар лӕгӕн сӕ комыдӕттӕ афтӕ кӕлын
байдыдтой, ӕмӕ сӕ ныхъуырын нал фӕрӕзтой.
Уӕд хъӕуы советы сӕрдар фӕкасти дуармӕ, рудзынгтӕм,
ӕмӕ сындӕггай сдзырдта:
-	Мачи нӕ фехъусӕд, фӕлӕ хорз ӕгьдӕуттӕ уыди зӕронд
рӕстӕджы. Цы ӕфсон акӕнӕн нӕ уыди аминас кӕнынӕн!
Уым Бекмӕрза йӕ сӕр ныттылдта ӕмӕ ныуулӕфыди.
-	Мӕ чызгӔгкацатӕм чындзы фӕцыди, ӕмӕ ма фыццаджы
хорз ӕгъдӕуттӕ куы уаиккой, уӕд мӕ хъуамӕ ныр уырдӕм
ныххониккой мӕ хорз хӕлӕрттимӕ. Фӕлӕ кӕм ис, хъуыды
дӕр мӕ нал кӕнынц.
10
Иннӕ ӕртӕ лӕджы ацахстой уыцы хъуыды.
Таерхон стынгис ногӕй, фӕлӕ бирӕ нал ахаста. Уайтагьд
хъуыддаг афтӕ лыггонд фӕци: кӕд Ӕгкацаты Горчыкк
йӕхӕдӕг ницы хъуыды кӕны, хоныны фӕнд нӕ кӕны, уӕд
ын йӕ зӕрдыл ӕрлӕууын кӕнын хъӕуы.
Минутмӕ Бекмӕрза ацӕттӕ кодта фыстӕг: «Изӕры дӕм
фӕцӕуӕм цыппарӕй, фӕлӕ дӕ хъару ӕмӕ дӕхӕдӕг. Ма
мӕ фегад кӕн ме 'мгӕртты ӕхсӕн!»
Хъӕуы советы секретарь, куыд кӕстӕр, уайтагъд
балӕууын кодта фыстӕг йӕ бынаты.
Бекмӕрзайы сиахс Горчыкк ӕнӕгьдау цӕстӕнгасӕй
акӕсынмӕ хъавыдис фыдӕлты ӕгъдаумӕ, фӕлӕ уый фӕстӕ
цыдӕртӕ ахъуыды кодта, йӕ хӕдзары цы фӕрӕзтӕ уыдис,
уыдон ӕнӕвгъау мобилизаци скодта ӕмӕ Бекмӕрзайы йе
'мгӕртты ӕхсӕн нӕ фӕхудинаг кодта.
Раст боныцъӕхмӕ ӕввахс ахаста минас. Боныцъӕхыл
цыппар лӕджы куы араст сты сӕхимӕ, уӕд парахатӕй
бухъхъытӕ дӕр кодтой, парахатӕй цудтытӕ дӕр кодтой.
Хъӕуы советы сӕрдар ныббухъ кодта ӕмӕ загъта:
-	Бекмӕрза-а-а... Бекмӕрза-а! Абон мах сарӕзтам стыр
хъуыддаг...
Бекмӕрза йӕхицӕй ныббузныг ис, парахатӕй ныббухъ
кодта ӕмӕ загъта:
-	Хорз ӕгъдӕуттӕ та куыд нӕ уыди зӕронд рӕстӕджы!
«Рӕстдзинад», 1931 аз, № 168.
МӔЛӔТЫ ТӔРХОН
Стыр фыдбылызы хъуыддаг ӕрцыди Майрӕмададжы.
Цалдӕр азы уым царди-уыди мыггаджы богъ, бынӕттон фосы
мыггаг фӕхуыздӕр кӕныны тыххӕй.
Богъ дард бӕстӕй кӕй ӕрыфтыди, уазӕджы хуызӕн кӕй
уыди, уый тыххӕй хъаны цард кодта, буц хӕринагӕй дзагӕй-
дзагдӕр кодта йӕ кӕвдӕс.
11
Фӕлӕ ӕгӕр алцӕмӕй дӕр нӕ бӕззы. Ӕгӕр буц митӕй
хъал кӕнын байдайы алы цӕрӕгой дӕр, уӕлдай митыл
ахӕцы. Майрӕмададжы хъал богь ӕфхӕрын байдыдта фосы,
ӕмӕ дзы иу къорды сыкъатӕй ныццӕфтӕ кодта. Сыкъа у
уазал хӕцӕнгарз, ӕмӕ уазал хӕцӕнгарзӕй цӕфӕн дӕр
закъонӕй ӕфхӕрд нысангонд ис. Уый зонгӕ уӕвгӕйӕ цӕф
стуртӕ сӕ хъаст бахастой колхозы правленимӕ.
Правлени хъаст куы райста, уӕд сарӕзта стыр тӕрхоны
ӕмбырд.
Ӕртӕ боны ӕмӕ ӕртӕ ӕхсӕвы тӕрхон кодта колхозы
правлени, стӕй рахаста тӕрхон: «Майрӕмададжы мыггаджы
богъ ӕгӕр кӕй схъал, къорд стурты кӕй ныццӕфтӕ кодта,
уый тыххӕй йын хаст уӕд... мӕлӕты тӕрхон. Тӕрхоныл
дарддӕр хъастгӕнӕн нал ис».
Ацы тӕрхон фехъусгӕйӕ богъ ныббогъ-богъ кодта, фӕлӕ
йӕ хъуыды дӕр ничиуал аеркодта.
Богь ӕргӕвст ӕрцыди ӕмӕ колхозӕн иу ӕрбадтӕн хӕрд
фӕци.
Ӕгӕргӕнӕг ӕгӕр нӕ кӕны. Ӕгӕргӕнӕгӕн афтӕ хъӕуы.
Фӕлӕ цавӕрдӕр галиу адӕймаг, ӕвӕццӕгӕн, богъӕн исты
ӕввахс чи ӕййӕфта, ахӕм, бацыди правленимӕ ӕмӕ фӕрсы:
«Цӕмӕн рахастат ахӕм карз тӕрхон?»
Правлени бирӕ дзурыныл цӕмӕн схӕцыдаид, бацамыдта
къухӕй скъапмӕ ӕмӕ загъта: «Уым ис тӕрхоны протокол,
бакӕс ӕй ӕмӕ фендзынӕ: богъӕн йӕхи аххос уыди».
«Рӕстдзинад», 1931 аз, № 170.
КЪОСТАЙЫ СЛУЖБӔ
Иу ахӕмы Къоста бахӕлӕг кодта кӕмӕдӕрты ӕмӕ йӕхи
фӕдарыны тыххӕй службӕйы ныллӕууын сфӕнд кодта.
Куы сфӕнд кодта, уӕд ныллӕууыди бӕхтӕрӕджы бынаты
Рахизфарсы зылды банчы. Мызд дӕр хорз у, кӕй зӕгъын ӕй
12
хъӕуы, фӕлӕ Къоста иуыл цин ууыл кодта, ӕмӕ йын хъуамӕ
радтаиккой спецдарӕс.
Райдыдта кусын Къоста. Куыст уыйас зын нӕ уыди; банчы
хицӕутты хъӕуи-хъӕу тачанкӕйы ралас-балас хъуыди,
арахъхъытӕй чи хъӕбӕрдӕр у, чи сыгъдӕгдӕр у, уый
ӕвзарыны тыххӕй. Фӕлӕ арахъ ӕвзарын дӕр зонын хъӕуы.
Адон та арӕхсынц арахъ ӕвзарынмӕ, зӕгъгӕ, уый зӕгъӕн
нае уыди.
Ӕппӕтӕй хуыздӕр арӕхст банчы хицау Бечи, ӕмбӕлгӕ
дӕр афтӕ кӕны, уый хистӕр у. Уымӕй чысыл цауддӕр
арӕхсыди инспектор - Хъасболат, уый фӕстӕ та цыди Тигр.
Арахъытӕ бӕлвырд кӕныны хъуыддаг банчы куыстимӕ
нымад нӕу, фӕлӕ алырдыгӕй Советон Цӕдисы кусджытӕ
ӕмӕ службӕгӕнджытӕ хӕрхӕмбӕлды пъланӕн уӕлдай
куыстыты нӕмттӕ хъусынц. Ӕмӕ ацы ӕртӕ адӕймаджы дӕр
сӕхимӕ уӕлдай куыст райстой, хуымӕтӕджы нӕ, фӕлӕ
ентузиасты уагыл. Уыдон сӕ уды быцъынӕг скъуынынц,
сӕхимӕ цы хӕс райстой, уый ӕххӕст кӕныныл. Ӕгӕр-иу
куы авзӕрстытӕ кӕнынц арахъытӕй, уӕд кӕм фӕлдӕхгӕ
акӕнынц, кӕм ӕгӕр бахъӕлдзӕг вӕййынц, ӕмӕ-иу уӕд
ахӕм заманы Къостамӕ йӕ службэе тынг хорз нал касти,
цӕфтӕ ӕмӕ йыл ӕлгьыстытӕ арӕх хауди. Фӕлӕ йын
спецдарӕс радтинаг кӕм уыдысты, уым уый дӕр йӕхи
ныхъхъӕбӕр кодта.
Иу хатт банчы кусджыты хъустыл ауади хабар, мӕнӕ,
зӕгъгӕ, Ног Бӕтӕхъойыхъӕуы арахъытӕ нывыл конд не
сты. Уый фехъусгӕйӕ Бечи бамӕсты.
-	Ау, уый та куыд?! Къоста, тагъд аифтындз бӕхтӕ!
Уайтагьд Къоста аивтыгъта бӕхты ӕмӕ банчы хицӕутты
Ног Бӕтӕхъойыхъӕуы балӕууын кодта. Цӕмӕй арахъы
хъӕд хуыздӕр ӕвзӕрст ӕрцыдаид, уый тыххӕй ӕртӕ
лӕджы райстой ӕртӕ четверты арахъ ӕмӕ йӕ байдыдтой
уынын ӕмӕ ӕвзарын.
13
—'
Бӕхтӕрӕг Къоста дӕр уыцы рӕстӕджы йӕ службӕ
ӕххӕст кодта - бӕхты раз лӕууыд.
Фӕлӕ ӕмбисӕхсӕвмӕ ӕввахс Къоста мӕсты кӕнын
байдыдта. Бацыди ӕртӕлӕгмӕ, мӕнӕ, дам, сфӕлмӕцыдтӕн,
бӕхтӕ дӕр бафӕлладысты ифтыгъдӕй лӕууынӕй, стонгӕй
дӕр мӕлынц.
Уыцы заманы Бечи йӕ тӕккӕ ӕнгӕсӕй уыди.
Олхъытӕгӕнгӕйӕ бакасти йе 'мбӕлттӕм.
-	Хъусут, цы зӕгьы... о..лхъ... сфӕлмӕцыдтӕн, дам... олхъ...
Бар ис... сфӕлмӕцыди... о-лхъ... дӕ бынат зон... о... лхъ...
хъыпп-сыпп!
Рацыди Къоста йӕ службӕ кӕнынмӕ. Фӕлӕууыди
дзӕвгар. Уалынмӕ кӕрӕдзийы къухтыл хӕцгӕйӕ, чепена-
симд кӕнгӕйӕ, рацыдысты банчы хицӕуттӕ. Бахызтысты
тачанкӕмӕ ӕмӕ дзы ӕртӕ дӕр фӕйнӕ уӕлхъы бакодтой,
сӕ бадӕнтӕ бафӕлмӕндӕр кодтой.
Дзӕвгар куы рауадысты, уӕд Къоста фӕхъуыды кодта,
сӕ винтовкӕ сӕхимӕ кӕй нал ис. Хъуамӕ йӕ службӕ
ӕххӕст кӕна. Рахызти ӕмӕ агурӕг ацыди фӕстӕмӕ. Схаста
винтовкӕ цъыфӕйдзагӕй.
Рацыдысты дзӕвгар ӕмӕ Хъасболат дон нуазынмӕ
рахызти ӕмӕ уайтагъд йӕ хъӕр фӕцыди.
-	Ей, Къоста, фӕдис, фервӕзын мӕ кӕ!
Къоста йӕ службӕ хорз зыдта, раласта донӕй банчы
инспекторы, ӕррайы ласт, ӕрдӕгмардӕй.
Ацыдысты та, фӕлӕ бӕхтӕ сӕ службӕ хорз нал
кодтой. Ентузиастты кӕй ластой, уый сӕ ферох ис ӕмӕ
ныллӕууыдысты. Къоста та рахызти, къухтӕй кӕрдӕджытӕ
ратыдта ӕмӕ сӕ бӕхтӕн бадавта, кӕд та ацӕуиккой, зӕгъгӕ.
Фӕлӕ уыцы минут кӕрдӕджытӕ иууылдӕр иуырдӕм
ахаудтой, Къоста йӕхӕдӕг та иннӕрдӕм асхъиудта - топпы
тылӕй цӕфтӕ йыл алыран уайын байдыдтой. Хорз ын
фӕци Хъасболат, афтӕ йын хъуыди, уӕдӕ бӕхтӕ цӕмӕн
ныллӕууыдысты!
14
Ацы хатт Къостамӕ йӕ службӕ хорз нал касти,
спецдарӕс дӕр дзы ферох ис. Бахъаст кодта дыккаг бон
зылды организацийы хиуӕуттӕм. Ӕвӕццӕгӕн, Къоста афтӕ
ӕнхъӕл уыди, ӕмӕ уыдон сӕ службӕ нӕ зонынц.
Нӕ, куыд рабӕрӕг ис, афтӕмӕй уыдон сӕ службӕ
хорз зонынц, байхъуыстой Къостайы хъастмӕ ӕмӕ йӕм
сӕ чъылдымтӕ аздӕхтой: ентузиасттӕн аргъ кӕнын хорз
зонынц уыдон.
«Рӕстдзинад», 1931 аз, №219.
ФЫН НӔУ, БӔЛВЫРД...
-	Фыдфын искуы федтай, усай, ӕви нӕ? Уый ма мын зӕгъ,
хъыг кӕныны бӕсты!
-	Уал хорзы мӕ уӕд, цал фыны федтон.
-	Уӕдӕ, кӕд федтай фыдфын, уӕд уый зон, ӕмӕ Советом
хицауад дӕр фыдфын у ӕмӕ, фыдфын куыд аивгъуыйы, афтӕ
уый дӕр аивгьуыйдзӕн, ӕмӕта цард йӕ бынаты ӕрбаддзӕн.
Афтӕ дзырдта 20-ӕм азы йӕ усӕн Кертанты Хадзумар.
Ӕнӕ зонгӕ кӕм уыдзыстут Кертанты Хадзумары,
Цыколайы моллойы. Мӕнӕ, хуыны карк-иу царвы
физонӕггонд куы нӕ уыди, уӕд ӕй чи нӕ иста, хуыны
хӕбизджын-иу царвы ленк куы нӕ кодта, уӕд дзы комдзаг чи
нӕ кодта, ноджы чиныггӕнӕггаг фондз туманӕй дӕлӕмӕ чи
нӕ иста, уыцы Хадзумар.
-	Лӕгты дзуары уый куы бафӕндид, ӕмӕ ацы ӕнаккаг
большевиктӕ доны къусы сӕфт куы ӕрбакӕниккой, - загъта
ус йӕ мойӕн.
-	Раст сын мӕйӕ фылдӕр ахӕссӕн нӕй, - загъта лӕг.
Ахӕм ӕмӕ ноджыдӕр уыдон хуызӕн ныхӕстӕ кӕнгӕйӕ,
лӕг ӕмӕ ус нымадтой се 'хцатӕ - уыдис дзы Никъалайы
ӕхцатӕ, уыдис дзы Керенскийы билетгонд ӕхцатӕ метыры
дӕргъӕн уаццагӕй. Банымадтой дыууӕ милуаны фондз ӕмӕ
ссӕдз сомы хъуаг. Байдзаг кодтой лӕг ӕмӕ ус уыцы ӕхцайӕ
15
бӕзджын фӕйнӕгӕй конд асыкк ӕмӕ йӕ фидар ныххостой
зӕгӕлтӕй.
Аивгъуыдта мӕй. Аивгъуыдта дыккаг дӕр, уӕддӕр
большевиктӕ нӕма ацыдысты. Уый фӕстӕ азтӕ кӕрӕдзи
фӕдыл арӕнхъ сты.
Хадзумар, куыд Советом хицауады знаг, ӕхсӕст ӕрцыдис,
хӕбизджынтӕ ӕмӕ кӕрчытӕ йӕ фынгыл нал вӕййы.
Баихсыди йӕ пӕлӕз, ӕмӕ йӕ цӕмӕй аива, уый нӕй. Йӕ
худы хӕцъил дӕр ӕрзӕбул ис. Цы кӕна, цӕмӕй йӕ аива?
Ныхъхъӕбӕр кодта йӕхи Хадзумар, зӕрдӕлӕууӕн ын ис
- йе 'хцайы асыкк. Мӕнӕ большевиктӕ куы ацӕуой, уӕд ӕй
сисдзӕн ӕмӕ фыццаджы цард райдайдзӕн.
Хадзумар фӕразы быхсын, фӕлӕ ус нӕ фӕразы. Усӕн
йӕ къаба ӕмпъузӕнтӕй нал зыны ӕмӕ уынгмӕ акӕсын нал
уӕнды.
-	Балхӕн мын къаба!
-	Цӕмӕй дын балхӕнон, кӕнӕ дын кӕм балхӕнон?!
-	Балхӕн мын, кӕннод ӕз демӕ нал цӕрын!
-	Бабыхс иу чысыл, большевиктӕ тагъд ацӕудзысты.
Ахӕм хъаугъатӕ сарӕх сты лӕг ӕмӕ усы ӕхсӕн, Советон
хицауады ныллӕудӕй 168 мӕйы куы рацыди, уӕд. Хъаугъа
уый онг ахӕццӕ ис, ӕмӕ лӕг ӕмӕ ус уарынмӕ ӕрцыдысты.
Бавнӕлдтой ӕвӕрд ӕхцатӕм дӕр.
Фӕлӕ фыдбылыз сты ацы пионертӕ ӕмӕ ӕндӕртӕ, кӕм
нӕ фегуырдзысты, цынӕ базондзысты!
Уайтагъд ӕхцайы асыкк Советы хӕдзары балӕууыди.
Уӕд Хадзумар йӕ къух ауыгъта ӕмӕ загъта:
-	Фын нӕу, бӕлвырд, Советон хицауад!
Хадзумар йе 'хцатӕ дарддӕр ӕвӕрыны фӕнд кӕй кодта,
уый ӕцӕг у, фӕлӕ усӕн ӕнхъӕлмӕ кӕсын йӕ бон нал уыди,
уый сфӕнд кодта йӕхи хорз дарӕсӕй саразын.
Цымӕ цавӕр кооперативы ӕлхӕнынмӕ хъавыди уыцы
ус Никъалайы ӕхцатӕй хъуымӕцтӕ, уымӕй йӕ афӕрсут
уӕхӕдӕг, ӕз уый фӕрсынӕн ницы бакӕндзынӕн.
«Рӕстдзинад», 1931, № 189.
16
ДЗУЦЦЫ-ФЫРТ АМӔЛТТӔ КӔНЫ
Дзуццаты Уарзон «хорз» партион у, Беслӕныхъӕуы
партионты ӕхсӕн уымӕй тыхджындӕр нӕй партийы
программӕ ӕмбарыны хъуыддаджы. Партийы программӕйы
цы аиппытӕ, цы аразинӕгтӕ ис, уый дӕр ма зоны Уарзон.
Зӕгьӕм, мӕнӕ, ирӕды тыххӕй. Уал ӕмӕ уал азы
чызджы фӕхӕсс, хардз ыл кӕн, дарӕс, хӕринагӕй йӕм
зил, стӕй йӕ иу чидӕр йӕхицӕн лӕвар афардӕг кӕна,
уый раст ничердыгӕй у. Чызгыл йӕ райгуырдӕй фӕстӕмӕ
цыдӕриддӕр бахардз кӕнай, уый ӕрнымай, ӕмӕ раст
уыйбӕрц ирӕд райе, уый у раст хъуыддаг ӕмӕ уый ныхмӕ
хъуамӕ мачи лӕууа. Фӕлӕ ма кӕсут, Советон хицауад ирӕд
исын нал уадзы. Сдзурид, бӕргӕ, Дзуццы-фырт хъӕрӕй, ацы
галиудзинад аразинаг кӕй у, ууыл, фӕлӕ йӕ ныфс нӕ хӕссы.
Йӕ коммӕ бакӕса Советон хицауад, уый йӕ нӕ уырны.
Бирӕ бонты фӕхъуыды кодта Уарзон ацы хъуыддагыл,
йӕ бирӕ азты фӕллой дзӕгъӕлы цӕмӕй нӕ фесӕфа,
уымӕн хъуамӕ исты амал ӕрхъуыды кодтаид. Хъуамӕ йын
Ӕрчъеккатӕ йӕ хойы лӕвар ма ахӕссой. Ӕппынфӕстаг
ын уый ӕнтысгӕ дӕр бакодта. Ӕрхъуыды кодта амал ӕмӕ
сарӕзта мӕнӕ ахӕм номхыгъд:
1.	Цъӕх кӕсӕмир къабайаг ӕртӕ метры.
2.	Морӕ кӕсӕмир къабайаг - ӕртӕ метры.
3.	Урс маркизет - 5 м.
4.	Ӕндӕр цыфӕндыхуызон - 5 м.
5.	Сау шифон - 5 м.
б.	Сау зӕлдаг сӕрбӕттӕн.
7.	Сау зӕлдаг цыллӕхау кӕлмӕрзӕн.
8.	Морӕ зӕлдаг кӕлмӕрзӕн.
9.	Хуыйӕн машинӕ.
10.	Тас ӕмӕ хъуывгъан ӕд гардероб.
11.	Айдӕн-трюмо, иту.
12.	Хорз дыууӕ туфлицы.
13.	б фӕлысты цыллӕ цъындатӕ.
17
14	.12 фӕлысты раст цъындатӕ.
15.	100 метры цикъӕ. Розӕхуыз атлас хъӕццулы
цъӕрттӕн.
16.	Розӕхуыз атлас базы цъӕрттӕн 25 метры. Гобаны
цъар 7 метры.
17.	Палтойаг 4 метры, простинатӕ 6, хисӕрфӕнтӕ 6.
18.	Хуыссӕнтӕ ӕмбӕрзӕнтӕ 2, къухты кӕлмӕрзӕнтӕ 12.
19.	Рудзынгӕмбӕрзӕнтӕ 8 метры, прошифкӕ иу тыхтон,
куржава иутыхтон.
20.	Ӕндӕхтӕ, цӕппузыртӕ... хъуссӕджытӕ, къухдарӕн.
Адон сты чызджы номыл, фӕлӕ хъуамӕ ӕрбацӕуой мӕ
къухтӕм, стӕй цы кӕнын хъӕуа, уый мӕхӕдӕг зонын. Афтӕ
дзырдта йӕхимидӕг Дзуццаты Уарзон.
Мӕнмӕ гӕсгӕйӕ уый ӕппындӕр бирӕ нӕу, чызг
хӕссыныл уал ӕмӕ уал азы цы бахардз кодта, уымӕй иу
чысыл йӕ къухты куы бафта, уӕд уый у раст хъуыддаг. Фӕлӕ
тӕссаг у иуырдыгӕй, партион чыры ахӕм ӕнӕмбаргӕ
партионтӕ куы разына,ӕмӕУарзоны мийы исты галиудзинад
куы агурой!
«Рӕстдзинад», 1931 аз,№221.
ЧИКӔЙ?
Ацы фарста стыр хъуыддаг у. Советом Цӕдисы лыггонд
цыд социализмы пайдайӕн. Фӕлӕ йӕ алы ран афтӕ не
'мбарынц ӕмӕ не 'вӕрынц.
Зӕгъӕм, дзырдӕн. Даргь-Къохы «Хорцӕдисы» кусджытӕ
цалдӕрӕй сфӕнд кодтой «Чи кӕй»? фарстайыл фӕуӕлахиз
уӕвын. Ӕмӕ сын ӕнтысгӕ дӕр бакодта.
Бадынц цыппарӕй дуарӕхгӕдӕй. Аныгъуылдысты
цавӕрдӕр хъуыдыты мидӕг.
Суанг мӕймӕ тӕхынмае дӕр ма хъавыдысты. Тыхсынц.
Уӕд сӕ иу загъта: «Ныууадзут уӕ арф хъуыдытӕ, фӕлӕ мӕ
зӕрдӕ агуры карчы дзидза».
18
Дыккаг загъта: «Карчы дзидза ӕвзӕр нӕ хуыдтой нӕ
фыдӕлтӕ, фӕлӕ ма гогызы дзидзайӕ иу хатт дӕхи бафсад».
Ӕрты кка г за гьта: «Ка рч ы ӕмӕ гогызы дзи дза а рӕх хӕрӕм,
фӕлӕ куыд фехъуыстон, афтӕмӕй ӕрыгон къамбецы дзидза
ӕмбисонд хонынц, раст мыдадзы хосау. Фӕлӕ кӕм уа!»
Сӕ комыдӕттӕ риутыл згьорын байдыдтой уыцы
ныхӕстӕм гӕсгӕ. Уӕд сӕ цыппӕрӕм ӕмбал Алыксандр
фервӕзын кодта. Уый загъта: «Кӕд къамбецы дзидза афтӕ
хорз у, уӕд уый мӕ бар фӕуӕд. Мӕнӕ нӕ сыхаг Муссӕмӕ
ис дыууӕ къамбецы. Иу къамбецӕй нӕ фӕмӕгуырдӕр
уыдзӕн».
Сразы сты. Аргӕвстой йӕ. Бахордтой йӕ. Сӕ ахсӕнтӕ
куыд куыстой, уый бӕлвырд нӕ базыдтон, фӕлӕ сӕ дзуапп
дӕттын куы бахъуыд тӕрхондоны раз, уӕд сӕ сӕртӕ тынг
ӕвзӕр кӕй куыстой, уый хорз базыдтон.
Ӕрӕджы та «Хорцӕдисы» кусджытӕ кӕмдӕр арахъ
базыдтой ӕмӕ йӕм афӕдис кодтой, сӕ разӕй Ибрагим,
афтӕмӕй, кӕнӕ мах нал уыдзыстӕм, кӕнӕ арахъ, зӕгъгӕ.
Ацы ран дӕр та фӕтых сты арахъыл, скуынӕг ӕй кодтой.
Рацыдысты. Ибрагим сӕ разӕй цӕуы. Кӕсы, ӕмӕ мӕнӕ йӕ
разы фаджыс ныццӕхгӕрмӕ. Чи кӕй?
Ау, ды мӕ куыд бауромдзынӕ, зӕгъгӕ, йӕхи фӕхъӕбатыр
кодта, фаджысыл комкоммӕ бацыд ӕмӕ йӕ уӕлӕ
ныццӕхгӕр. Нал сызмӕлыд.
Иннӕ ӕмбал Хӕчъа уынджы кӕронмӕ куы бахӕццӕ, уӕд
къанауы чысыл доны хъуыр-хъуыр йӕ хъустыл ауад. Чи кӕй?
Ӕз дӕуӕй фӕтӕрсдзынӕн, зӕгъгӕ, Хӕчъа хъӕбатыр гӕпп
бакодта, ӕмӕ къанауы хидӕвӕрдӕн ныццӕхгӕр. Басаст
дон, уӕдӕ цы уыдаид. Фыццаг ауайынмӕ хъавыд Хӕчъайы
бынты, дарӕсы йын цы ахъарын хъуыд, фӕлӕ йӕ гуыбынмӕ
куы бахӕццӕ, уӕд ма йын цӕй цӕуӕн уыд, ӕмӕ уым мал
кӕнын байдыдта.
Ӕртыккаг - Миша - къанауыл бахызт, фӕлӕ йӕ
сфӕндыд йӕ лӕджыхъӕд уынджы бӕстастӕу равдисын.
19
Амбылдта уый дӕр сӕ «чи кӕй?» фарстайы. Колхозон бӕхтӕ
ахӕм фыдӕмпъызт цӕлхдур никуыма федтой, ӕмӕ-иу
хуыррытгӕнгӕ йӕ фӕрсты ацыдысты.
Диссаджы хъӕлдзӕг зард кодтой хӕфсытӕ цъымарайы,
сӕ куыстытӕ, ӕвӕццӕгӕн, конд фесты, сӕ хъуыдыйы кӕрон
дӕр нӕ уыд искӕимӕ «Чи кӕй» тох кӕнын. Фӕлӕ Алыксандр
цъымарайы тӕккӕ астӕу куы скуыси, уӕд сӕ уд сӕ къӕхты
бынӕй ауад, доны сӕхи бакалдтой, сӕ бынат ныууагътой
Алыксандрӕн.
Диссаг у, ӕвӕдза, хъуыддаг. Кӕй кой кодтам, уыдон,
ӕвӕццӕгӕн, сыстадаиккой, сӕ расыг куы 'рцыд, уӕд.
«Хорцӕдис» цы мӕнӕутӕ райста, уыдон ныккодта гонты,
стыр гуыдыр сыл сӕвӕрдта, уый ӕдде ма сын хъахъхъӕнӕг
нывӕрдта цыппар дружиниччы. Афтӕ куы бафӕрсиккам: чи
кӕй хъуамӕ хъахъхъӕна: дружинӕ мӕнӕуы, ӕви мӕнӕу
дружинӕйы, уӕд ныл исчи фӕхудид? Ӕмӕ ӕцӕгдӕр - мӕнӕу
искӕйы нӕ, фӕлӕ йӕхи хъахъхъӕнын дӕр куы зонид, уӕд-
иу мыстӕн дӕр «макӕ» зӕгъид, фӕлӕ кӕм! Чидӕр фӕтых
мӕнӕуыл. Гонты ма баззад ӕрмӕст... цыппар къулы, мӕнӕу
«фӕдӕлдзӕх».
Кӕй зӕгьын ӕй хъӕуы, хуы иннӕ фосы мыггӕгтӕй
бирӕ ӕдзӕсгомдӕр у, фыдӕхсӕст, ӕнӕмбаргӕдӕр у,
уӕздандзинадӕй йӕм ницы ис. Фыдуынд, ӕнад. Фӕлӕ
«Хорцӕдисы» кусджытӕ ӕхсӕны хорӕй хуы куы балхӕнынц
ӕмӕ йӕ ӕргӕвдынмӕ куы рабынӕй кӕнынц, уӕд хъыллист
кӕны, уӕдӕ ӕндӕр цы йӕ бон у! Дзурын куы зонид, уӕд та
афтӕ зӕгьид: «Сымах та мӕнӕй ӕдзӕсгомдӕр, мӕныл йӕ
тых чи ӕвзары!» Ацы фарста «Хорцӕдисы» кусджытӕн сӕхи
бар куы баззайа, уӕд ӕй сӕхирдыгонаул ыг кӕндзысты, фӕлӕ
курын прокурорӕй, цӕмӕй сын уый дӕр феххуыс кӕна ӕмӕ
«Чи кӕй» фӕстагмӕ цӕуыл алыг уа, уый «Раестдзинад»-ы
фӕрстыл куыд фехъусын кӕна.
«Рӕстдзинад», 1932аз.
20
ТЫБАУЫ ЦЪУПП РАХАУДИ
Нӕ зонут цымӕ Тыбау-Уациллайы кувӕндон? Нӕ зонут,
цымӕ, Гуццаты Иласы?
Уӕвгӕ уӕ цы фӕрсын?
Быдырӕй, хӕхбӕстӕй адӕм мингӕйттӕй Тыбауы бын
ӕмбырдтӕ куы кодтой, мингай уӕрыччытӕ Уациллайӕн
нывондӕн куы хастой, уӕд се скаст куы уыди Иласы рухс
цӕсгоммӕ, сӕ байхъуыст куы уыди Иласы курдиатджын
куывдмӕ.
Чи нӕ зоны Тыбауы кувӕндон? Сӕдӕ азты адӕм сӕ
хъыг ӕмӕ сӕ мастимӕ уырдӕм куы цыдысты. Чи нӕ зоны
Гуццаты мыггаджы? Фыдӕй-фыртмӕ Уациллайы дзуары
лӕгтӕ уыдонӕй куы уыдысты. Чи нӕ зоны Гуццаты Иласы,
уӕлӕрвты зӕдтимӕ йӕ уынаффӕ кӕмӕн у? Зындзинады
бон чи нӕ бадзырдтаид Иласмӕ? Фӕстӕмӕ никӕй здӕхта
Илас, кӕмӕн нывонд амыдта, кӕмӕн нуазгӕ хос амыдта,
кӕмӕн та цъиуы ӕппарӕнтӕй, кӕнӕ исты хъуынтӕй чиныг
йӕ хъуырыл ауыгъта.
Уый - иууылдӕр лӕвар. Бауырнӕд уӕ, хӕрз лӕвар! Цы
иста фӕрсӕггаг - туман, дыууӕ, ӕртӕ, фондз туманы. Уымӕй
уӕлдӕр, аба-бау, нӕ иста. Уӕлдзӕрмттӕ-иу Уациллайы
ӕрӕмбырд кодта 3-4 уӕрдоны дзаг, фӕлӕ уӕлдзарм та цы у?
Кой аккаг дӕр нӕу.
Фӕлӕ фыдбылызау, цӕгатырдыгӕй, фӕзынди ӕнахуыр
«низ» - большевизм. Адӕм «сӕлхӕр кӕнын» байдыдтой
уыцы низӕй, ницыуал ӕмбарынц. Тыбауы кувӕндон нал
зонынц, уӕрыччытӕ нал хӕссынц. Хӕбизджынтимӕ
ӕмӕ бӕгӕныимӕ фӕрсынмӕ дӕр бирӕ ничиуал цӕуы.
Тумантӕ дӕр фыццагау арӕх нӕ хауынц Иласы дзыпмӕ.
Ноджы фӕзындысты цавӕрдӕр къулбадӕг къамсомолтӕ,
хынджылӕг кӕнынц Уациллайӕ дӕр, йӕ найфатӕй дӕр,
Иласӕн йӕхицӕй дӕр. Ацы галиу Советом хицауад дӕр
цыдӕр ӕнахуыр митӕ кӕны: Иласмӕ дӕр ныккомкоммӕ ис,
цъулбер, дам, дӕ, ӕмӕ йӕ алы фиддонты бын фӕкодтой.
21
Ай цард нал у, - загъта Илае, ӕмӕ хъуыдытӕ кӕнын
байдыдта.
Ӕртӕ боны ӕмӕ ӕртӕ ӕхсӕвы фӕхъуыды кодта,
дӕлгоммӕ хуысгӕйӕ, стӕй бӕхыл саргъ сӕвӕрдта.
Фӕцӕуон, фӕуайон, - загьта, дӕлӕ газет «Рӕстдзинад»-
мӕ. Уый руаджы хъуамӕ Советон хицаудзинадимӕ балымӕн
уон.
- Цы зӕгьыс, Илас? - бафарста «Рӕстдзинад».
- Дӕсны нал дӕн, Тыбау-Уациллайӕн дзуары лӕг дӕр нал
дӕн. Цӕугӕ дӕр мӕм мачи кӕнӕд!
-	Цы цӕстӕй кӕсыс дӕ куыстмӕ та?
-	Гӕды куыст у, сайӕн куыст. Ӕз исты куы зонин, уӕд
мӕхицӕн феххуыс уаин.
-	Уӕдӕ йыл цӕмӕн лӕууыдтӕ?
-	Фыдӕлтӕй нын баззади ацы хъуыддаг ӕмӕ йӕ ӕз дӕр
дарддӕр хастон.
Афтӕ Тыбауы цъупп рахауди, зӕххы ӕмвӕз ӕрци.
«Рӕстдзинад», 1931 аз, №6.
«ЧЫСЫЛ ЦЫДӔР»
Хаттӕй-хатт пъырыстыфы сӕр дӕр нал фӕкусы, зӕгъгӕ,
ахӕм ныхас баззад ирон адӕммӕ. Уыцы ныхас уымӕн баззад,
ӕмӕ-иу пъырыстыфӕн йӕ сӕр куы нозтвӕллад уыди, куы-иу
ӕй хъуыды кӕнын нӕ фӕндыд, куы та дзы иу... Уӕвгӕдӕр нӕ
уыд, цы куыстаид, ахӕм.
Ӕвӕццӕгӕн, афтӕ уыдаид 3. Бӕтӕхъойыхъӕуы хабар
дӕр. Уым ӕрцыди рагон пъырыстыфы хабар. Советы сӕрдар,
колхозы сӕрдар ӕмӕ партчыры секретарӕн сӕ сӕртӕ нал
куыстой ӕмӕ «чысыл цыдӕр» нал ӕрхъуыды кодтой.
Хъуыддаг уыди афтӕ:
Колхоз йӕхи цӕттӕ кодта фӕззыгӕндмӕ. Бацӕттӕ кодта.
Ӕркастысты цаеттӕдзинадмӕ.
22
-	Зын ӕвӕрды хуызӕн стӕм, зӕгъгӕ, загъта советты
сӕрдар Сӕртойы-фырт.
-	Стӕм, фӕлӕ не стӕм. Цыма нӕ «чысыл цыдӕр» рох
кӕны, афтӕ мӕм кӕсы, - загъта колхозы сӕрдар Кокайы-
фырт.
-	Мӕнмӕ дӕр мӕ зӕрдӕ дзуры, цыма нӕ «чысыл цыдӕр»
рох кӕны, - сдзырдта партчыры секретар Джыбылы-фырт
дӕр.
Ныхасы бацыдысты бригадиртӕ, сӕ армы тъӕпӕнтӕ
сӕ сӕртыл сӕвӕрдтой, сӕ цӕстытӕ бацъынд кодтой ӕмӕ
райдыдтой хъуыды кӕнын, цы уа, цымӕ, уыцы «чысыл
цыдӕр?»
Фӕстагмӕ колхозы сӕрдар загьта:
-	Цӕй ӕмӕ йӕ ныууадзӕм, ӕгайт-ма дынджыр цыдӕр нӕу,
«чысыл цыдӕр» нын нӕ куыст нӕ бакъуылымпы кӕндзӕн.
* * *
Ӕмгуыппӕй рацыдысты хъӕуӕй ӕппӕт бригадтӕ
хуыммӕ. Быдыры ахӕлиу сты ӕмӕ сӕ алчи ӕрлӕууыд йӕхи
хайыл.
Райдыдтой ӕххормаг гутӕттӕ сау зӕхх ӕууилын. 3-аг
бригад адардта «Дзантемыры хъӕуы уӕл вӕз», ӕмӕ куыддӕр
иу зылд акодта, афтӕ кӕсынц, ӕмӕ уартӕ 1-ӕм бригады
бригадир тӕргӕ бӕхӕй ӕрбахӕццӕ.
-	Тагъд нын гутоны дӕгъӕл авӕрут, 6 гутоны дзӕгъӕлы
бадынц, - сдзырдта фӕдисон бригадир.
Иууылдӕр сӕ гутӕттӕ асгӕрстой ӕмӕ загътой иу ныхас:
«Нӕй нӕм дӕгъӕл».
-	Ау, ӕгас бригадӕй уӕм иу дӕгьӕл куыннӕ ис? - бадис
кодта бригадир.
Уыимӕ ныхас нӕма ахицӕн, афтӕмӕй уартӕ 2-аг бригады
бригадир дӕр ӕрбатӕхы ӕнӕсаргъ бӕхыл.
-	Уӕ бон хорз!
23

<э$>-
-	Ӕмӕ кӕд дӕ бон хуыздӕр у, уӕд ам цы агурыс?
-	Тагъд... Ӕриут... Авӕрут... - йӕ ныхас йӕ дзыхы нал бадт
дыккаг фӕдисонӕн.
Цалынмӕ уымӕн йӕ ныхас ӕрӕмбӕрстой, уӕдмӕ 4-ӕм
бригады бригадир Ханджери дӕр уым ӕрбалӕууыд, йӕ худ
йӕ дӕлармы, афтӕмӕй.
Бынтон фӕдисон хуыз та уый уыди, ноджы фистӕгӕй
фӕуади ӕмӕ ма йӕ дзыхӕй хауди ӕрмӕст:
-	Дзӕгъӕл-дӕгъӕл-дӕгъӕл...
Хъуыддаг сбӕрӕг ис. Бригӕдтӕй иумӕ дӕр дӕгъӕл нӕ
разынд. Ӕмӕ 3-аг бригады цурмӕ фӕдисӕтты уайгӕ куы
уыдтой, уӕд уырдӕм ӕмбырд кӕнын байдыдтой ӕппӕт дӕр.
«Митинг» байтом ис. Ныр номхӕссӕны «чысыл цыдӕры»
дӕр базыдтой. Уый дӕгьӕл уыди - гутоны дӕгъӕл. Куыст
нал ис, фӕлӕ колхозонтӕ сагъӕсы бацыдысты: «Кӕм ссарӕм
уӕдӕ дӕгъӕл?»
Хъӕумӕ цӕуын фӕнд сӕ иу дӕр нӕ кодта, зӕгъгӕ,
чызджытӕ ныл худинаджы цагъд скӕндзысты.
Хабар байхъуыст раздзӕуджытӕм дӕр ӕмӕ уайтагъд
уым ӕрбалӕууыдысты. Иугӕр «чысыл цыдӕр» куы сӕргом,
уӕд ма йе ссарын цас хъуыддаг уыди! Дыууӕ сӕрдары ӕмӕ
секретар сӕ уӕрдонӕй дӕр нал рахызтысты, фӕлӕ араст сты
Хъулгъамӕ дӕгъӕл курӕг (хъӕумӕ цӕуыныл уыдон дӕр не
сразы сты, ӕндӕр та сӕм ирон хъӕу хӕстӕг нӕ уыди?)
Мӕхъхъӕл дӕр фыццаджы мӕхъхъӕл нал сты. Астӕуккаг
Ацылыхъы хъӕусовет уайтагъд хъӕуы ӕмбырд ацарӕзта
ӕмӕ сӕрдар загъта:
- Бӕтӕхъойыхъӕуимӕ кӕрӕдзийӕ тугагур куы
уыдыстӕм, уыцы заман дӕлдзӕх фӕци, фӕлӕ ныр сты не
'фсымӕртӕ. Абон сты уыдон тыхст раны ӕмӕ сын баххуыс
кӕнӕм...
Сразы сты. Радтой сын дӕгъӕл, ӕмӕ 3. Бӕтӕхъойыхъӕуы
«хъӕбатыртӕ» Хазбийы зарӕг кӕнгӕ ӕрбафардӕг сты.
«Рӕстдзинад», 1931 азы октябрь.
24
БӔХТЫ КУЫД ӔМӔ КАФТ
Иу бон ӕрцӕйуадтӕн Кӕрдзыны коммунӕ «Сырх
Октябры» цурты. Хъусын, - ӕнӕ сӕр, ӕнӕ сӕрст бӕхдонӕй,
растмӕнӕ сӕрдыгон кӕркдоны хуызӕн уыди, ахӕм бынатӕй
хъуысы кӕуын. Дзыхълӕуд фӕкодтон, ай цы хабар у, зӕгьгӕ.
Уалынмӕ бӕхдонӕй рауадис иу бӕх кӕугӕ, мӕн куы ауыдта,
уӕд фефсӕрмы ис, йӕ куыд фӕкъаддӕр кодта, йӕ цӕстытӕ
асӕрфта, ӕмӕ мӕныл йӕхи ӕрбаппӕрста. Раст мӕнӕ калм
бӕласыл куыд сыздыхса, афтӕ мыл йӕхи ныффидар кодта,
цыдӕртӕ йӕ зӕрды уыди зӕгъын, фӕлӕ уайтагъд йӕ зӕрдӕ
ногӕй суынгӕги ӕмӕ йӕ цӕссыг тымбыл къухыйӕстӕй
ӕрызгъӕлдта.
Ныр мидӕгӕй ӕйттӕй кӕуынц иннӕ бӕхтӕ. Уӕддӕр ӕз
нӕма ӕмбӕрстон, цӕуыл кӕуынц, цы зиан ӕрцыди бӕхтыл,
уый. Уалынмӕ мӕ бакодта мидӕмӕ, мӕ зӕрды кӕуын нӕ
уыдис, мӕнӕй цӕссыг ницы ӕгъдауӕй дӕр ӕркӕлдзӕн,
уӕддӕр нӕ фӕлӕууыдтӕн, мӕхи нал баурӕдтон ӕмӕ
ӕфсӕрмӕй богътӕ кодтон, раст мӕнӕ арс къӕппӕджы куы
бахауа, уӕд уый куыд ныббогътӕ кӕна, афтӕ.
Хорз фӕкуыдтой, коммунӕ «Сырх Октябрмӕ»
цыдӕриддӕр бӕхӕй уыдис, уыдон, ӕз дӕр семӕ, афтӕмӕй.
Хур куы фӕкъули, уӕд фӕсабыр сты ӕмӕ мын кӕуын
хъӕлӕсӕй схӕцыдысты дзурыныл. Радзырдтой, зӕгъгӕ,
дам, махыл дӕ зӕрдӕ ма фӕхудӕд, кӕй кӕуӕм, уый тыххӕй.
Кӕуинаг стӕм ӕмӕ кӕуӕм.
-	Гъы, ӕмӕ уӕ хорзӕхӕй, уӕддӕр уӕ куыды сӕр цӕуыл
у, бафӕрсын аипп ма уӕд, уӕ коммунӕйы сӕрдар амардис
ӕви?!.
Радзырдтой мын зӕрдӕбынӕй, ӕнӕ аиппӕй.
-	Махӕн ничи амардис, нӕ коммунӕйы сӕрдар дӕр цӕры.
Фӕлӕ, растдын куы зӕгъӕм, уӕд уыцы царды бӕсты мӕлӕт
хуыздӕр у. Сӕ куыстытӕ сын кӕнӕм, кӕдӕм бахъӕуӕм,
уырдӕм топпы нӕмыгау згъорӕм, уӕдӕ нӕ алыварс цы
25
хъӕутӕ ис, уыдон нӕ куы амбулой, уӕд уымӕй, уыцы
худинагӕй мӕлӕт хуыздӕр, зӕгъгӕ нӕ сӕртӕ, нӕ удтӕ
нӕхицӕй рауӕлдай кодтам. Кусӕм. Афтӕмӕй нӕ правлени
уӕддӕр хъуыды дӕр нӕ кӕны.
Фӕлӕбурдта иннӕ гуыппырсар бӕх дӕр ӕмӕ райдыдта:
-	Ныр зымӕг ӕрхӕццӕ ис, мит дӕр ӕруарыдис. Тынг
уазал у. Фӕлӕ дӕ уырны, нӕй нын бынат дӕр, нӕй нын
хъарм скъӕт дӕр.
-	Мӕнӕ нӕ сӕрдыгон хъомдоны бакодтой, - райдыдта
ӕртыккаг бӕх дӕр, - ӕмӕ ихӕнӕй мӕлӕм.
-	Ӕниу нын хӕринаг ис? Рацу-ма, дӕхӕдӕг фен, цӕмӕй
цӕрӕм, нӕй нын дзабыртӕ, ӕмӕ ӕнӕ дзабырӕй та зымӕгон
бӕхӕн цӕуӕн нӕй, уый ды уӕддӕр федтаис, кӕд ӕй нӕ
правлени нӕ зоны ӕмӕ нӕ уыны, уӕддӕр.
Афтӕ мын фӕдзырдтой, мӕгуыр, сӕ царды хабӕрттӕ
бӕхтӕ. Уыцы ныхӕстӕ кӕнгӕйӕ та ноджы суынгӕг сты сӕ
зӕрдӕтӕ, сӕхи та нал баурӕдтой мӕ разы дӕр, ӕмӕ та
ныккуыдтой ерысӕй, темпытӕ бӕрзонддӕр исгӕйӕ.
Уыдон кӕуыныл куы фесты, уӕд мӕхи аивӕй бӕргӕ
райстон. Дымгӕ куы рафӕйлыдта, уӕддӕр ма сӕ хъарӕг мӕ
хъустыл уадис, хъуыдыгӕнӕг нӕ куыд нӕй, зӕгъгӕ. Уал ынмӕ
ӕрхӕццӕ дӕн Кӕрдзыны колхоз «Интернационалмӕ» -
1-аг бригады цурмӕ. Ам мӕ цӕст ацахста ӕндӕр уавӕр.
Ӕмӕ куыд нӕ! Фӕндырдзагъд, хъӕлдзӕг зард, - хъырныд
ӕмӕ кафты уынӕр уӕнгты ӕмӕ зӕрдӕйы уӕрыкк фестын
кодтой. Сӕ цурмӕ куы 'рхӕццӕ дӕн, уӕд ма ды дӕр мемӕ
куы фӕцадаис. Иу цалдӕрӕй мӕм рауадысты, мӕ къабӕзтыл
мын фӕхӕцыдысты ӕмӕ мӕ фӕмидӕг кодтой агъуысты.
Цалдӕр нуазӕны дзы анызтон, уӕдӕ куыд вӕййы, стӕй
уӕд кафыс ма нал! -1 -ӕм бригады бӕхтӕ мын афтӕ бакодтой.
Сӕхъӕлдзӕгдзинадӕмӕциндзинадхъӕуӕн йӕ иу кӕронӕй
иннӕмӕ зӕлланг кодта. Иу дзӕвгар ма абадтыстӕм, уӕдӕ
цы уыдаид, стӕй сӕм фӕрсынтӕм ӕрлӕууыдтӕн.
- Цы бӕрӕгбон уын у абон? - афарстон сӕ. Ӕмхуызонӕй
26
ныххудтысты, стаей ма мӕ фэезмгэе дӕр скодтой, - цы
баераегбон уын у абон, заегьгае.
Ӕз фӕджих дӕн, хъазын мӕ райдыдтой, бӕлвырд. Стӕй
мын радзырдтой:
- Махаен алы бон дӕр у бӕрӕгбон, - зӕгъы сау рӕсугьд,
авгау ӕрттивгӕ ирд буар баезаерхыг, фӕтӕн риу, фӕтӕн син,
баерзонд сӕрджын бӕх. Куывды бон нӕ бынӕттӕ - хъарм,
нӕ бын сыгъдӕг, не 'рагъ сӕрфт, хӕринаг фаг, нуазинаг
уымӕй фылдӕр, нӕ къӕхтыл куыд ӕмбӕлы, ахӕм дараес,
уыныс мӕнӕ чобӕтӕ, заегьгае, маем февдыста йае цӕфхӕдтӕ
дӕр, нае куыстытае рагацау фесты, уаелае коммунаейы баехтау
кӕуинаг не стаем. Хъуаг ницӕмӕй стаем, хицау нае каемаен
наей, ахаем нӕ иунӕг дӕр нӕй.
Кафт ӕмае зардӕн кӕрон даер нал уыди. Ацы хъуыддагаей
аертае боны фӕстӕдӕр фехъуыстон, коммунӕйы бӕхтае сӕ
хъаст зылдкоммӕ кӕй ахастой.
«Рӕстдзинад», 1932аз,№288.
ЗАУЫРЫ ЦОППАЙ ОБАУЫ АЛЫВАРС
Колхозонтае уыдысты быдыры рувынмӕ, Зауыр бадтис
хъӕугӕрон иу тигъыл аемӕ, куыд Хуыцауы уарзаг адӕймаг,
ӕнхъӕлмӕ касти куывддзаутаем (амаддзагмӕ).
Фыр арахъ мондагӕй йӕ комыдӕттӕ афтӕ каелын
байдыдтой, ӕмӕ сӕ ныхъуырын даер, сӕрфын дӕр нал
фаераезта. Ӕппынфӕстаг йӕ цаесты фиутае рацаейхаудтой
ӕнхъӕлмӕ кӕсынӕй, фӕлае уаеддӕр нӕй ӕмае наей. Игӕртӕ
артыл судзын байдыдтой, заердае ризы.
Уалынмӕ, йӕ амондаен уыдис, ӕвӕццӕгӕн, кӕсы аемае
уӕртае каеройнаг уынджы тигъӕй эербазындис цалдаер
усы. Зауыр сае хорз нӕма уыны, цы ӕрбацӕйхастой, уый.
Алӕууыдис Акъойы цыртыл. Акасти кӕсӕнцӕстытӕй, ӕмае
равзаерста, заеронд устытае сӕ дӕлӕртты цыдӕртӕ кӕй
27
хастой, уый. Зауыр йӕ мидбылты бахудти, уӕдӕ цы кодтаид,
ӕмае йӕ былтӕ астӕрдта.
Куывдмӕ цӕуджытӕ ӕрбахӕццӕ сты ӕд чъиритӕ, ӕд
нозт. Зауыр сын, ирон ӕгъдау куыд амоны, афтӕ раарфӕ
кодта.
Стӕй уӕд райдыдтой, цы хъуыддаджы фӕдыл
ӕрбацыдысты, уый ӕххӕст кӕнын. Зауыр дӕр уыцы
хъуыддаг ӕххӕст кодта, уӕдӕ цы уыдаид. «Амаддзаджы»
куывды Зауыры йедтаемӕ «нӕл» кӕй нӕ уыдис, уымӕ гӕсгӕ
нуазӕнтӕн, стӕмтӕй фӕстӕмӕ, дзуапп дӕттӕг уыдис. Зын
уыдис уыцы куыст, фӕлӕ... Раст зӕгъын хъӕуы, иу нуазӕны
тӕригьӕды дӕр нӕ бацыд Зауыр. Алкӕмӕн дӕр йӕ бынат
лӕгъз фӕндагыл амыдта уырдыгмӕ, дынджыр хордзенмӕ.
Иу къорд заманты фӕстӕ йӕ ахъаззагдӕр хӕс йӕ зӕрдыл
ӕрбалӕууыд: «цоппай» кӕнын хъуыди. Ей, мӕрды рох мыл
куыд бахӕцыд, загъта йӕхицӕн ӕмӕ райдыдта ӕнӕбары
цоппай худаистӕй. Райдыдта «амаддзаджы» (обауы) алыварс
зилын ӕмӕ ӕнӕрдыст богъау арвмӕ хъӕр кодта:
- Гъей, цоппай, ӕнӕбары цоппай,
Цоппай - Окруаты цоппай!
Гъей, цоппай - Ӕлдары цоппай.
Цоппай - нӕ фыдӕлты цоппай!
Афтӕмӕй суанг Барастыры онгты фӕцоппай кодта
сылгоймӕгтимӕ. Уӕдӕ дзы куырдалӕгон дӕр нӕ ферох.
Иу къорд заманты фӕстӕ цоппай кӕнгӕйӕ иу дзыхъмӕ
йӕхи бахаста ӕмӕ дзы ныттылдис (о, ныттылдис, уӕд
рагъӕй дымгӕ кӕнид). Ӕрра богъау ма бӕргӕ абухта, фӕлӕ
цалынмӕ йӕ сӕр сафтид, уӕдмӕ нал сыстади дзыхъхъӕй.
...Сӕхимӕ куы 'рба цыд и,уӕд йӕзӕрд ыл ӕрбал ӕууыдысты
йӕ бӕх ӕмӕ йӕ топп (кӕмдӕр баззадысты).
Хорз ӕмӕ йӕ партиен билет йае дзыппы нӕ уыдис.
Ӕндӕра...
Зауыр фыдӕлты 'гъдау хорз кӕй сӕххӕст кодта, уымӕ
гӕсгӕ дзы зӕронд устытӕ тынг фӕбузныг сты. Зауыр дӕр
28
сылгоймӕгтӕй афтӕ фӕбузныг, иу дзырдӕй йын йӕ удыл
ӕрхӕцыдысты, ӕмӕ сын абон дӕр ма арфӕтӕ кӕны. Цоппай
дӕр кӕны.
Фӕлӕ Зауырӕн та чи раарфӕ кӕндзӕн?
«Рӕстдзинад», 1933 аз, № 136.
ХЪУЛОНӔЙ, ЛАЗИНКАЙӔ, УРС ФЫСӔЙ - ЧИ?
Кӕй зӕгъын ӕй хъӕуы, хъазын дӕр хорз у, уый алкӕйы
зӕрдӕмӕ дӕр фӕцӕудзӕни, фӕлӕ, дам, Хуыцауимӕ хъазын
хорз нӕу, исты, дам, дӕ сывӕллон, мыййаг, куы нӕ у. Ӕмӕ уый
мӕнмӕ дӕр раст кӕсы: мӕ сывӕллон нӕу, фӕлӕ ӕз тынг
хъазаг кӕй дӕн, ноджы хъӕлдзӕг, уый тыххӕй та, кӕсджытӕ
ӕмӕ хъусджытӕ, сымах дӕр фӕхудут мӕ хардзӕй, исты уын
ӕхца фидын куы нӕ хъӕуы.
3. Бӕтӕхъойыхъӕуы ӕрӕджы уыдис стыр уарын. Уарын
уыдис ӕхсӕвӕртыл, сывӕллӕттӕй чи схуыссыди, чи нӕма.
Хъулон куыддӕр ӕрхуыссыдис, афтӕ йӕ арв ныггӕрах кодта
(о, ныггӕрах кодта, уӕд рагъӕй дымгӕ кӕнид). Арвы цӕф
сӕмбӕлдис Хъулонӕн йӕ базыл. Баз дыууӕ дихы фӕцис,
Хъулон аирвӕзтис.
Ӕхсӕв-бонмӕ ӕгас бинонтӕ дӕр ӕнӕ хуыссӕг фесты.
Ӕниу куыннӕ фӕуой, кӕд ӕмӕ сӕ арв ныггӕрах кодта.
Райсом Хъулоны гӕрах айхъуыстис ӕгас хъӕуыл. Хъулон
сфӕнд кодта дӕснымӕ фӕцӕуын. Цы муртӕ йӕм уыдис,
уыдонӕй йемӕ райста цасдӕр ӕмӕ рараст ис горӕтмӕ
къамӕй фӕрсӕг Чыпыраты Лазимӕ.
Хъулон Лазимӕ куы ӕрфысым кодта, уӕд Лази дӕр йӕ
былтӕ астӕрдта, «ис та дзы», зӕгъгӕ.
Хъулон йӕ хабӕрттӕ радзырдта.
Лази дӕр сӕ бамбӕрста.
Хъулон фондз сомы фелвӕста.
Лази дӕр къамтӕ рауылдта.
29
Хъулон ӕдзынӕг каст кодта, уӕдӕ цы зӕгьдзӕнис Лази,
зӕгъгӕ, фӕлӕ ӕвзӕрӕй ницы загьта: «Хуыцауӕн табу,
балхӕн фыс, урс фыс. Скӕн арахъ ӕмӕ Хуыцаумӕ бакув.
Нырма дӕ цӕвгӕ нӕма ныккодта, ӕрӕрвыста дӕм ӕрмӕст
йӕ минӕвары ӕмӕ дын фехъусын кодта, бакувын кӕй
хъӕуы, уый. Кӕй дын зӕгъын, уый куы нӕ бакӕнай, уӕд ма
дӕ дыууӕ хатты ныццӕвдзӕнис арв»...
Хъулонӕн йӕ хид акалдис, уӕдӕ цы уыдаид, ӕмӕ куыд
нӕ акӕла. Хъулон уыдис, Хуыцаумӕ тынгдӕр чи куывта,
уыцы адӕмтӕй, ӕмӕ-иу уарын куы фӕзындис, уӕд-иу
кувынмӕ фӕцис, йе Хуыцау, ӕнӕ хуыцӕуттӕй искӕйы
куыд ӕркъуырай ӕмӕ йӕ куыд амарай, зӕгъгӕ. Фӕлӕ ныр
уыцы куывд йӕхиуыл ӕрцыдис ӕмӕ ма Хуыцауыл дӕр куыд
баууӕнда.
Хъулоны зӕрды афтӕ уыдис, уӕдӕ ӕз дӕр Хуыцауыл
нал ӕууӕндын, зӕгъгӕ, фӕлӕ кӕм, ныр та йын Лази
загъта, дыууӕ хатты ма дӕ ӕрцӕвдзӕнис, кув Хуыцаумӕ,
дзуӕрттӕм, зӕгъгӕ.
«Нал кувид ӕмӕ замана, кувид - ӕмӕ мард ӕрцыды
хъуыддаг. Уӕу, мӕнӕ алӕмаеты диссаг», - хъуыдыты бахаудта
Хъулон.
Ӕрцыдис сӕхимӕ. Йӕ бинонтӕн радзырдта хабар. Ус
февнӕлдта ӕмӕ арахъаг базмӕста. Хъулон дӕр ацыдис ӕмӕ
урс фыс агурыныл сбӕндӕн. Зын у фыс ссарын, уӕлдайдӕр
та урс фыс. Цыфӕнды зын уыдис, уӕддӕр та ссардта. Ӕрбаста
йӕ цӕджындзыл. Хӕссы йӕ цыппӕрӕммӕ. Арахъытӕ уагъд
фесты. Хъӕубӕстӕ дӕр уыцы рӕстӕджы сӕ дӕндӕгтӕ
сцыргъ кодтой. Хъулоныл худӕгӕй мӕлынц, ӕмӕ йын
дзурынц, хорз фенын нын дӕ зӕрды ис ӕмӕ нӕ тагъддӕр
фен, кӕннод нӕ гуыбынтӕ рагӕй нал фесты фысы дзидзайы
хъӕстӕ, зӕгъгӕ.
30
<фф>

* * *
Раст нӕ уыдзӕнис, ацы хъуыддагимӕ хӕдзарадон-
политикон кампаниты кой куы нӕ скӕнӕм, уӕд. Ныртӕккӕ
цӕуы тынг тыхджынӕй фӕрӕзтӕ ӕмбырд кӕныны куыст.
Раст уый хӕдфӕдыл цӕуы Хъулоны «кампани» дӕр.
Зӕронд устытӕй ӕвзӕрст Дзуддзаты Лези дӕр зилы
мысайнӕгтыл. Адӕм ын тынг ӕххуыс кӕнынц, уымӕн
ӕмӕ Лези «стыхджын кодта «дзыллон ӕмбарыны» куыст
колхозонты ӕхсӕн.
Хъӕусовет кӕд бон ӕрӕмбырд кӕнынц фондз лӕгӕй 20
туманы, уӕд Лези та иунӕгӕй мысайнӕгтӕ ӕрӕмбырд кӕны
10 туманы.
Цыбыр ныхасӕй, Лези разындис «финансов фронты
герой», ӕмӕ ахӕмты хъӕусовет хъуамӕ ӕрбахӕстӕгдӕр
кӕна йӕхимӕ, ӕмӕ уӕд уыдон руаджы се 'хцатӕ ӕмбырдгонд
фӕуиккой.
Ахицӕн ацы дыууӕ кампанийы кой. Фӕлӕ ныр Хъулоны
«кампанийӕн» йӕ фӕстаг ӕмгъуыд у цыппӕрӕммӕ. Уӕд урс
фысӕн йӕ сӕр йӕ уӕлӕ нал уыдзӕн, ха-ха-ха, мах та ма урс
фысы сӕры кой кӕнӕм, афтӕмӕй Хъулонӕн ныр дӕр йӕ
сӕр йӕ уӕлӕ нӕй, ӕмӕ уый тыххӕй ничи мӕт кӕны, Лазийы
йеддӕмӕ.
Уӕ, бын бауай, Хъулон! Ды ӕцӕг хъулон куы дӕ, Лазийы
коммӕ чи бакаст, уымӕн йӕ муртӕ чи радта, адӕмӕн бынтон
ӕнӕ пайдайӕ йӕ мулк чи хӕрын кӕны.
Ныр кӕрон кӕнын мӕ фыстӕн ӕмӕ зӕгъын: Хъулоны
арвы гӕрах ӕгас Ирыстоныл кӕм айхъуыстис, уым ма зӕгъут
уӕ фӕндон - тынгдӕр тӕригъӕд кӕмӕн кӕнут Хъулонӕй,
Лазийӕ, урс фысӕй? Мӕн куы фӕрсат, уӕд ӕз Хъулонӕй
зӕгъдзынӕн, уымӕн ӕмӕ Лази ӕхца райста фӕрсӕггаг, фыс,
ӕгомыг фыс «дыкъахыг бирӕгътӕ» бахӕрдзысты, Хъулон та
баззайдзӕнис йӕ гӕрахы руаджы хуыллустӕй.
«Рӕстдзинад», 1933аз.
31
ЦӔЛЫКК ЙӔ ХЪАСТ ХӔССЫ
Ӕхсызгон хъуыддаджы тыххӕй фӕцӕйцыдтӕн Емаусмӕ,
уый уыдис ӕрӕджы. Ауадтӕн Хуымӕллӕджы донӕй. Цӕуын
фалдӕр, цӕмӕй ӕнхъӕлдтон, ахӕм «фыдбылыз» мӕ размӕ
рауайдзӕн.
Цӕлыччы быдырмӕ ӕххӕст нӕма бахӕццӕ дӕн, афтӕ
кӕсын ӕмӕ уӕртӕ... О, о, - ортӕ мӕ размӕ загьд-замана.
Мӕхинымӕр арф бӕргӕ ныуулӕфтытӕ кодтон. Фыртӕссӕй
загътон, уӕртӕ та къӕрныхтӕ мӕгуыр фӕрныджы бӕхтӕ,
мулк исынц, зӕгъгӕ. Ныр фӕстӕмӕ аздӕхин ӕмӕ худинаг
у, размӕ цӕуин ӕмӕ мард ӕрцыд, уӕу мӕнӕ алӕмӕты
хъаймӕт, ахӕм хъуыдытыл дын фӕдӕн.
Цӕуын мӕ хъуыдис ӕхсызгон мӕ каистӕм, уыцы ӕхсӕв
ӕнӕ сӕмбӕлгӕ нӕ уыдис йӕ мад ӕмӕ фыдимӕ. Цы дзы
рауайа, уый дзы рауайӕд, мӕ сӕр дзы сӕфты куы фӕуа, -
фӕстӕмӕ аздӕхӕн нал ис.
Цӕуын размӕ, уӕдӕ цы уыдаид. Ныр загъд тынгӕй-
тынгдӕр кӕны, раст сӕ хъӕрӕй мӕ хъустӕ ӕппындӕр
ницыуал хъуыстой. Дзӕбӕх куы бахӕстӕг дӕн, уӕд дзы
ӕрыхъуыстон афтӕ: «Амӕй мардӕрцыд дӕр ма уыдзӕнис,
ӕрзай, дам, ӕмӕ нын ӕмбал Сталины ныхас сӕххӕст кӕн
хъӕздыг цӕрджытӕ скӕныны тыххӕй. Уӕу, мӕнӕ диссаг,
ӕмӕ куыд ӕрзайон, ӕрдӕг куыстӕй мӕ куы ныууагътат,
уӕд. Мӕнӕ мыл мӕ алы фарс хӕмпӕлтӕ тыхджын кӕнын
куы байдыдтой, раст цыма стыр хъазты чындзхӕсджытӕ
ӕрбалӕууыдысты бӕхтыл ӕмӕ кӕрты къуымтӕ сӕхи
бакодтой рахъаз-бахъазӕй, афтӕ хӕмпӕл дӕр мӕ сӕрты
фыддӕрадӕн рахъаз-бахъаз кӕны...»
Ацы ныхӕстӕ куы айхъуыстон, уӕд бамбӕрстон, уый
къӕрныхгӕнӕджы хъӕлӕс кӕй нӕу. Ӕмӕ уӕд мӕ уд ме муд
ӕрцыдис. Мӕ цыдыл бафтыдтон ӕмӕ сӕм бахӕццӕ дӕн.
- Уӕ бонтӕ хорз!
Дӕ фӕндаг раст уӕд ӕмӕ хуыздӕртыл ӕмбӕлӕг у,
зӕгъгӕ, мын дзуапп радтой.
32
-^оф>
-	Цӕмӕн хъаугъа кӕнут, хъаугьайӕ хъайла хуыздӕр у,
заегъгӕ, сӕм мӕ ныхас баппӕрстон. Фыдӕлтӕ раст уыдысты.
-	Дӕ хорзӕхӕй, хорз лӕг, фӕлӕу-ма. Курӕм дӕ!
Ӕрурӕдтон мӕ бӕх.
-	Цы зӕгъут?
-	Цы зӕгъут куы зӕгъай, уӕд дын ракӕнынмӕ хъавӕм нӕ
хъаст.
Нӕ, ӕз хъӕстытӕ чи исы ӕмӕ чи ӕвзары, уыдонӕй нӕ
дӕн, зӕгъгӕ, базмӕлын кодтон мае бӕх.
-	Дӕ фыдыстӕн, мах дӕ мад ӕмӕ дӕ фыды уазӕг, айс нын
нӕ хъаст, ӕмӕ кӕд дӕхӕдӕг уыцы хъуыддаджы лӕуд нӕ дӕ,
уӕддӕр ӕй мах хатырӕй фӕхӕццӕ кӕн, кӕдӕм ӕмбӕлы,
уырдӕм, - зӕгъгӕ, мын сӕ зонгуытыл ӕрлӕууыдысты метры
дӕргъӕн нартхӕрттӕ.
-	Табуафси, кӕд ахаем зын ран стут, уӕд ӕз, сымах хъуыддаг
бынатмӕ чи фӕхӕццӕ кӕна, уый уыдзынӕн.
Райдыдтой дзурын: «Уӕныг хъӕдмӕ фӕцӕйцыдис.
Кӕдӕм цӕуыс, уӕныг? - афарста йӕ чидӕр. Хъӕдмӕ,
хъӕдмӕ! - фӕхъӕр кодта уӕныг. Фӕссихор аздӕхтис ӕмӕ
та йӕ уыцы лӕг афарста: кӕм уыдтӕ, уӕныг? - Хъ-ӕ-д-ы,
хъ-ӕ-д-ы», - зӕгъгӕ, уӕззаубынӕй радта дзуапп. Гъе, ахӕм
ӕмбисонд сӕмбӕлдис махыл даер».
Уӕ хорзӕхӕй, цы зӕгъинаг стут, уый мын ӕргом зӕгьут,
таурӕгьтӕ ӕмӕ ӕмбисӕндтӕ та ӕндӕр хатт кӕндзыстӕм, -
зӕгьгӕ, сӕ фӕурӕдтон.
-	0, о, ӕмӕ дын мах дӕр уый зӕгъинаг стӕм.
Хуымӕллӕджы ӕмӕ Зилгӕйы колхозонтӕ дӕр уалдзӕджы
куыстытӕм куынӕма бавнӕлдтой, уӕд афтӕ хъӕбӕр ныхас
кодтой, Сталины ныхас иу азмӕ сӕххӕст кӕндзыстӕм,
зӕгъгӕ. Фӕлӕ куыннӕ, куыннӕ сӕххӕст кӕндзысты
Сталины ныхас. Нӕ мӕрдтыстӕн, зӕгъгӕ, мын карз басомы
кодтой, мӕнӕ мах нымад стӕм Цӕлыччы хуыздӕр зӕххыл,
хуыздӕр нартхорыл, ӕмӕ мах куыд кусынц, ӕндӕр кӕд иннӕ
33
хортӕ дӕр куыстгонд не сты, уӕд... - зӕгьгӕ, сӕ цӕссыгтӕ
ӕркалдтой нартхӕрттӕ.
Ӕвӕццӕгӕн, хӕмпӕл йӕ быны кӕй скодта, ахӕм нартхор
уыдис, хорз ӕй нӕ базыдтон, ӕмӕ мын уый дӕр рахабӕрттӕ
кодта афтӕ: «Бонӕй ӕхсӕвӕй мӕ, зӕгъы, хуыссын дӕр
нӕ уадзынц, ноджы мӕ, зӕгъы, мӕстӕй дӕр марынц:
«дӕлӕмӕдзыд, дӕлӕмӕдзыд», ды бӕргӕ сбур уыдзынӕ
нӕ быны, мах дӕм хуры рухс нӕ бауадздзыстӕм, доны
цъыртт нӕ ратдзыстӕм. Дӕ уӕлӕ дын нартхор ӕрзайын
нӕ бауадздзыстӕм. Гъе афтӕ мын зӕгъынц хъоппӕг
кӕрдӕджытӕ, мӕ алыварс цы лодыртӕ ӕрзадис, уыдон», -
зӕгъгӕ, та уый дӕр социалистом ерысӕй ныккуыдта, цӕй
сӕфт фӕкодтон, ме знаг хӕмпӕлты мын рувӕг куынӕ ис,
ӕмӕ бонӕй-бон тыхджындӕр куы кӕнынц, ӕз та ӕдыхӕй-
ӕдыхдӕр.
Афтӕмӕй мын суанг изӕрмӕ фӕкодтой сӕ хабӕрттӕ.
Ӕппӕлгӕ дӕр мын фӕкодтой, хуымтӕ хорз рывд кӕм сты,
уыцы быдыртӕй. Фӕлӕ ма мын фӕстаг хатт бафӕдзӕхстой:
дыууӕ-ӕртӕ боны ӕмгъуыдмӕ Цӕлыччы быдыртӕ рывд
куынӕ фӕуой, уӕд ӕнхъӕлмӕ ма кӕсут нартхор ӕртонынмӕ.
Стӕй, дам, иу зӕгъ, не сӕфтыл нӕ кӕуӕм, фӕлӕ нӕ 'гадыл,
зӕгьгӕ, ӕмӕ ууыл ахицӕн хъуыддаг.
Хорз, фенынмӕ ма сын загътон. Ацыдтӕн. Мӕ хъуыддӕгтӕ
бакодтон. Раздӕхтӕн. Ӕмӕ мӕ бӕрны цы хъуыддаг уыдис,
уый уын хъусын кӕнын. Ӕз сын сӕхицӕн дӕр загътон: ӕз
нӕ дӕн хъӕстытӕ ӕвзарӕг, фӕлӕ уӕ хъаст йӕ бынатмӕ
фӕхӕццӕ кӕндзынӕн, зӕгьгӕ, ӕмӕ уӕ курӕг дӕн, ӕрвитут
фылдӕр кусджытӕ Цӕлыччы быдыртӕм, цӕмӕй сисат хор
ӕмӕ фенат цард.
Хъаст исгӕйӕ сын мӕ мыггаг ӕмӕ ном нӕ загътон, ӕмӕ
йӕ ныр зӕгъын.
Ӕз дӕн Фыддӕраты Фыдфисын.
«Ӕрыгон большевик», 1933 аз, №48.
34
ТАМАРӔ - ДЗӔНӔТЫ ЦЪИУ
Ӕвӕдза, нырма ӕнӕзонд адӕмтӕ бирӕ ис, лӕг сӕ йӕ
къухы ӕнгуылдзтӕй бон-изӕрмӕ зӕгьон, ӕмӕ дыууӕ боны
дӕр нӕ фӕуыдзӕн нымад. Уый йеддӕмӕ хицаугонд чи у,
хъӕуы хицау, колхозы сӕрдар, райкомы кусӕг, уыдон сӕ
устыты куыстмӕ цӕмӕн фӕуадзынц?
Уӕвгӕйӕ та ацы фарста дӕр раст нӕу, кӕд сӕ уадзынц,
уӕд ма кӕсут.
Рахизфарсы райкомы инструктор Хадзырӕт ӕнӕзонд
нӕу, мыййаг, уый нӕ уарзы, быдыры йын цы ус куса, ахӕмы,
стӕй йӕ йӕ хӕдзары иу бон дӕр нӕ фӕдардзӕнис, иугӕр
ын быдырмӕ - колхозмӕ кусынмӕ ацӕуыны кой куы скӕна,
уӕд. Хадзырӕтӕн, раст йӕ зӕрдӕ цыхуызӕн ус загъта, ахӕм
разындис.
Ус, зӕгъгӕ, уый дӕр раст ныхас нӕу, фӕлӕ, куыд зонут,
афтӕмӕй - ӕрмахуыр дзӕнӕты цъиу.
Нартхор тонӕнтӕ, картоф къахӕнтӕ. Колхозонтӕ
ӕзфӕраздӕронӕй бырсынц быдырмӕ колхозы хортӕ
ӕфснайынмӕ.
Хадзырӕты ус Тамарӕ бады йӕ уаты диваныл, йӕхи
уӕлгоммӕ ауагъта, зарджытӕ кӕны, йӕхи рӕвдауы. Цы
бакӕна Тамарӕ, йӕ лӕг кӕмдӕр дзӕнгӕда цӕгъды,
сылгоймӕгтӕ куыстмӕ цӕуылнӕ цӕуынц, зӕгъгӕ, йӕхи ус
та хъӕуы бады, Хадзырӕты не 'вдӕлы боныгон Тамарӕмӕ.
Ӕмӕ уый дӕр иунӕгӕй бӕгъдулӕг кӕны, йӕхи рӕвдауы,
ӕрцыдис ын цард, йӕ лӕг - инструктор, ноджы йӕм дамбаца
дӕр ис. Чи бауӕнддзӕн Тамарӕмӕ куыстмӕ рацу зӕгъын?
Ничи! Ӕмӕ исчи йӕхи сафы, куы загътон, дамбаца ис йӕ
лӕгмӕ.
Тамарӕ бӕгъдулӕггонд куы фӕвӕййы, тӕхудиаг ӕрбауа
уастӕн, уӕд фесты диванӕй, кӕсӕнмӕ бакӕсы, йӕхи
адзӕбӕхтӕ кӕны, былтӕ сырх, цӕсгомыл «ссад» пут куы нӕ
уа, уӕд та 15 килӕйы, фӕстӕмӕ базгъоры диванмӕ, йӕхи
дардӕй баппары... опп, зӕгъгӕ, ӕмӕта ныззары...
35

Урс къухтӕ,
Пух цӕсгом,
Нард гуыбын,
Бохъхъыртӕ -
Иуӕй-иу
Кусджытӕ
Нал уынынц,
Сохъхъыртӕ...
Ха-ха-ха, хъӕрӕй ныххуды Тамарӕ, цы хорз зарӕг
скодтон, цы, уастӕн, макуы амӕлон! Бахойы йӕ риу, цы мын
у! Мӕ лӕг - районы хицау-инструктор. Мӕхӕдӕг - дзӕнӕты
цъиу. 0 мӕ бонӕй уон!
Мӕнӕ мын ӕнӕнхъӕлӕй цы цард ӕрцыдис - колхозонтӕ
та уал быдыры тухӕн кӕнӕнт, мӕнӕн ӕнӕ кусгӕйӕ дӕр
уыдзӕнис. Ныр уал иу цай куы ацымин, уӕд бухъхъытӕ кӕнин
мӕ лӕджы ӕрбацыдмӕ (йӕ лӕджы коймӕ йе'взонг уӕнгтӕ
ныззыр-зыр кодтой). Сыстадис ӕмӕ фӕлмӕн хӕринӕгтӕ,
цай цымы, ӕнхъӕлмӕ кӕсы йӕ лӕгмӕ.
* * *
Ӕхсӕрдӕсӕм октябр. Ӕмбисӕхсӕв. Тамарӕ рауай-бауай
кӕны йӕ уаты къуымты, ӕнхъӕлмӕ кӕсы Хадзырӕтмӕ. Нӕй,
ӕрӕгмӕ цӕуы Хадзырӕт. Мӕт кӕны Тамарӕ, иу афон йӕхи
сынтӕгыл ӕруагъта ӕмӕ тар фынӕй ацис. Дунейы хабӕрттӕ
уыны, суанг «дзӕнӕты» дӕр ма уыд. Фӕстӕмӕ ӕрбаздӕхт
ӕмӕ та архайы Хадзырӕтимӕ. Уалынмӕ фӕзындис
Хадзырӕт, йӕ къӕхты хъӕрмӕТамарӕ фехъал, йӕ сӕр куыд
фелвӕста, афтӕ йӕ сынтӕджы къухыл бакъуырдта.
Сӕр къоболайы хуызӕн ацис, Хадзырӕт оххытӕ кӕны,
ӕндӕр ницы дзуры. Тамарӕмӕ кӕсгӕ дӕр нал кӕны.
Йӕ дзаумӕттӕ раласта ӕмӕ йӕхи уӕззау уагьд ӕркодта
сынтӕгыл. Тамарӕ ма йӕм бӕргӕ ӕвналы, хъӕлдзӕг ӕй
кӕны, хъазы, фӕлӕ Хадзырӕт нал хъазы.
Ус йӕхимидӕг дис кӕны, цы кодта нӕ лӕг, цы йыл
36
аерцыдис, хӕстӕг мӕм куы нӕ уал цӕуы, зӕгъгӕ. Йӕ
уадултыл цӕссыгтӕ фӕзындис. Фӕрсы йӕ: «Цы кодтай? Цы
дыл ӕрцыдис?»
- Цыфыддӕр дӕ хӕдзар фӕуӕд, дысон куыддӕр райкомы
ӕмбырды ныхас кодтон, куыстхъомтӕ се 'ппӕт нӕ цӕуынц
куыстмӕ, зӕгъгӕ, афтӕ мӕм фӕйнӕрдыгӕй фӕлӕбурдтой
ӕмӕ, дам, дӕхи ус уатӕй ӕддӕмӕ дӕр куы нӕ цӕуы, уӕд...
уӕд...
Йӕхи йыл баппӕрста Тамарӕ ӕмӕ ма ды дӕр уым куы
фӕцадаис...
Стаей та базарыдысты:
Урс къухтӕ,
Пух цӕсгом,
Нард гуыбын,
Бохъхъыртӕ -
Иуӕй-иу
Кусджытӕ
Нал уынынц,
Сохъхъыртӕ...
Ацы зарӕг, ӕвӕццӕгӕн, районы кусджытӕм дӕр хорз
кӕсы, уый йеддӕмӕ сӕ дамбацаджын инструкторӕн йӕ
дзӕнӕты цъиуы цӕуылнӕ рарвитын кӕнынц колхозы
куыстмӕ?
«Рӕстдзинад», 1933 аз.
БАЗОН-БАЗОНИНӔГТӔ
Ацы хабар уыд Кӕрдзыны. Ома, мӕнӕ хӕргӕ цы
кӕрдзыны фӕкӕнынц, уым нӕ, фӕлӕ Солӕман хъӕусоветы
ӕмӕ Дзибла кооперативы кӕм кусынц, уыцы Кӕрдзыны
хъӕуы.
Скъолайы ахуыргӕнджытӕй иу радта скъоладзаутӕн
(раджыгомау уыд хабар) ахӕм базонинаг: «Ӕлдары чызгмӕ
37

уыди сызгьӕрин къаробкӕ. Къаробкӕйӕн - дуар. Дуар
- дӕгъӕлӕй ӕхгӕд. Къаробкӕйы ных уыд чысыл гӕлир,
сызгъӕрин ӕмӕ ӕвзист ӕхцатӕ кӕм ныццыдаиккой,
ахӕм. Иу афон къаробкӕ байдзаг ӕхцайӕ, фӕлӕ чызгӕн
къаробкӕйы дӕгьӕл фесӕфт.
- Цӕйут-ма, скъоладзаутӕ, базонут, куыд ӕгъдауӕй
сисӕн ис ӕхцатӕн, къаробкӕ ма асаетт, афтӕмӕй, зӕгъгӕ,
бафарста ахуыргӕнӕг.
Бӕргӕ смобилизаци кодтой скъоладзаутӕ сӕ сӕры
мӕгъзтӕ, хуыздӕрӕн ма сӕ сӕртӕ дӕр партӕтыл
ӕрӕвӕрдтой, ӕрфгуытӕ цӕстытыл арфӕлдӕхтысты, фӕлӕ
нӕй ӕмӕ нӕй - ницы бафӕрӕзтой.
Цас фӕхъуыды кодтаиккой, чи зоны, фӕлӕ сӕ иу
скъоладзау фервӕзын кодта. Уый бахаста ахӕм фӕндон:
«Уӕдӕ мӕнмӕ дӕр ис ахӕм базонинаг, ӕмӕ сӕ ӕххӕст
зӕгъӕм, стӕй сӕ уӕд иумӕ сараздзыстӕм».
Ахуыргӕнӕг ын бар куы радта, уӕд райдыдта скъоладзау
дзурын:
«Кӕрдзыны мӕзджыты уыд бирӕ гауызтӕ, алкӕмӕн
дӕр йӕ аргъ 60 туманӕй къаддӕр кӕмӕн нӕ уыд, ахӕмтӕ.
Мӕзджыты дуарыл ӕвӕрдуыд дыууӕ путы гуыдыр. Гуыдыры
дӕгъӕл уыдис хъӕусоветмӕ, афтӕмӕй гауызтӕй цалдӕр
фесӕфт. Ӕз дӕр фӕрсын: базонут, чи адавта уыцы гауызтӕ,
кӕд ӕмӕдӕгъӕлтӕ кӕмӕуыдысты,уый йӕхиТӕтӕртуппӕй
сыгъдӕгдӕр хоны, уӕд?»
Ахуыргӕнӕг сагъдауӕй аззад, фӕлӕ базонинаг чи
ӕрхъуыды кодта, уый ма афтӕ дӕр загъта: «Ӕз уыцы хъуыддаг
кӕрӕй-кӕронмӕ дӕр зонын».
Уӕдӕ иугӕр Кӕрдзыны хъӕу ахӕм базонинӕгтӕм
ӕмхиц сты, уӕд ма дзы ӕххӕст зӕгъӕм ноджыдӕр. Мӕгуыр
колхозон сылгоймаг Итараты Марки колхозы хорз кӕй
куыста, уый тыххӕй йӕ ахуыргӕнӕг Цъӕхилты Тугъан
куыйты хӕринаг фӕкодта, фелгъыста йӕ. Уый фӕдыл
хъӕусоветы сӕрдар Солӕман протокол скодта Тугъаныл
38

ӕмӕ йӕ «арвыста» тӕрхондонмӕ. Фӕлӕ протокол хъӕуӕй
ӕддӕдӕр никуыдӕм фӕхӕццӕ. Ӕз фӕрсын: цы фӕци
протокол, кӕд Солӕманӕн Тугъан йӕ хӕлар у, уӕддӕр?
Ӕмӕ ма ноджы иу базонинаг.
- Кӕрдзыны ЕПО-йы сӕрдар Дзибла ахуыргӕнджытӕн
сӕ пайок ӕнӕ кӕрчытӕ ӕмӕ ӕйчытӕ нӕ дӕтты, ӕмӕ
уый тыххӕй ахуыргӕнджытӕй чидӕртӕ фӕлыгъдысты
сӕ куыстӕй. Фӕлӕ дзы цы ссад ӕмӕ стӕм дзаумӕттӕ
вӕййы, уыдон сӕхимӕ баивадӕг кӕны Дзибла. Фӕрсӕм:
кӕд райдайдзӕн Ахуырады хайад ӕд карк ахуыргӕнджытӕ
ӕрвитын ӕмӕ куыд ӕгъдауӕй баивадӕг кӕны Дзибла
дзаума ӕмӕ хӕринаджы дзӕбӕхтӕ, кӕд ӕмӕ йӕ цӕргӕ-
цӕрӕнбонты дӕр айк никуыма ӕрӕфтыдта, уӕд?
Адон се 'ппӕты дӕр базонын хъӕуы. Базонинӕгты
хуыздӕр чи райхала прокуратурӕйӕ, уымӕн лӕвӕрд
ӕрцӕудзӕни... Солӕман ӕмӕ Дзибла.
«Рӕстдзинад», 1933аз.
СЫВӔЛЛӔТТЫ САГЪӔС КӔРИВӔНТЫЛ
Колхозы агъуысты бадтысты дуарӕхгӕдӕй правленийы
уӕнгтӕ ӕмӕ дзырдтой:
- Раст нӕу ӕмӕ никуы уыд Советом хицауад. Рӕдигӕ
чидӕриддӕр кӕны, фӕлӕ уӕддӕр Советом хицауад куыд
рӕдийы, афтӕ ничи рӕдийы, дзӕгъӕл хъуыддӕгтӕ дӕр
ӕм бирӕ ис, бирӕ ӕхца, хӕринаг, дзаума дзӕгъӕл сӕфт
кӕны... Цӕмӕн хъӕуынц сываеллӕтты рӕвдауӕндонтӕ?
Цы ӕрӕмбырд кодтам сывӕллӕтты иу ран, куы ницӕмӕн
хъӕуынц, уӕд?
Ӕз уым фӕдӕн - сӕмбӕлдтӕн хъуыддаджы фӕдыл, ӕмӕ
хабар куы бамбӕрстон, уӕд ӕз дӕр загътон:
- Советом хицауад уыди ӕмӕ у раст. Фӕлӕ раст не сты, 3.
Бӕтӕхъойыхъӕуӕй уӕлдӕр цы хицауад бады, уыдон, ныры
39
онг, Хъасбол колхозы сӕрдар уӕвгӕйӕ, Советом хицауад
ӕмӕ партийы амындтӕ кӕй не 'ххӕст кӕны, уымӕй. Кӕсут
мӕнӕ сӕ хъуыддӕгтӕм.
Колхозы сылгоймӕгтӕй сывӕллонджын чи у, уыдонӕн
арӕзт ӕрцыд рӕвдауӕндон, цӕмӕй сывӕллонджын устытӕ
дӕр кусой сӕхицӕн фӕллойбонтӕ ӕмӕ суой хъӕздыг
цӕрджытӕ.
Фӕлӕ уыдоны хъӕздыгдзинад Хъасболатӕн цы пайда у,
цӕмӕн сын дӕтта сӕ сывӕллӕттӕн фаг хӕринаг!
Иу рӕвдауӕндоны уыди 25 сывӕллоны. Уыдонӕн
хуыссӕн бынӕттӕ ис 15, бандӕттӕ ис се 'мбисӕн. Хӕринаг
та сын лӕвӕрдтой хӕрзчысыл. Гье, уымӕ гӕсгӕ се'мбис нал
цӕуы рӕвдауӕндонмӕ. Чи цӕуы, уыдонӕн иухъазӕн дзаума
дӕр нӕй. Районӕй дӕр сӕм нал ис цӕстдард. Колхозмӕ ис
алы хӕринаг дӕр, ис сӕм халсӕрттӕ - пъамидортӕ, дзидза,
харбызтӕ, неситӕ, хъӕдур ӕмӕ ӕндӕртӕ. Фӕлӕ уыдонӕй
дӕр ӕфсӕст нӕ цӕуынц.
Сывӕллӕтты рӕвдауӕндонтӕ афтӕ ӕдзӕллагмӕ кӕй
ӕрцыдысты, уыцы хъуыддаг айхъуыстис ӕгас хъӕуыл, канд
ас адӕмыл нӕ, фӕлӕ ма сӕ, скъолайы 2-3-аг кълӕсты чи
бады, уыдон дӕр базыдтой ӕмӕ правленийы ӕмбырдӕй
куы рацыдтӕн, уӕд фехъуыстон скъолайы сывӕллӕтты
ахӕм кӕривӕнтӕ дзургӕйӕ:
Номон: чи ис рӕвдауӕндоны? Сывӕллӕттӕ.
Гуырынон: кӕй хай хӕрынц? Сывӕллӕтты.
Дӕттынон: кӕмӕн нӕ дӕтты правлени халсӕрттӕ?
Сывӕллӕттӕн.
Иварон: кӕй стыхсын кодтой сыдӕй? Сывӕллӕтты.
Арӕзтон: кӕмӕй уыны правлени йӕ удхӕссӕг?
Сывӕллӕттӕй.
Ӕддагбынатон: кӕмӕ кӕсынц колхозы правлени
бюрократом цӕстӕй? Сывӕллӕттӕм.
Мидӕгбынатон: кӕм нал ис тых? Сывӕллӕтты.
Ӕввахсон: кӕуыл нӕй фӕхӕцӕг? Сывӕллӕттыл.
40

<Ф°8>
Цӕдисон: кӕимӕ у правленийӕн йӕ сӕйрагдӕр тох?
Сывӕллӕттимӕ.
Сидтон: чи сты тӕригъӕддаг? Сывӕллӕттӕ.
Ӕз чысыл сывӕллӕтты куы федтон, колхозы
рӕвдауӕндоныл сӕхи ахуыр кӕнынц, зӕгъгӕ, уӕд ӕз
дӕр уыдон фарс фӕдӕн. Ме 'мбӕлттӕ мемӕ не сразы сты,
уый, дам, раст кӕривд нӕу, зӕгьгӕ. Бирӕ фӕтох кодтон,
стӕй фӕстагмӕ алыг кодтам афтӕ: Ирон грамматикӕйыл
бирӕ ныхӕстӕ цӕуы, ӕмӕ ацы кӕривд равзарӕнт, кӕмӕн
ӕмбӕлы, уыдон, ӕмӕ нын фехъусын кӕнӕнт, чи у растдӕр:
правлени ӕви кӕривдгӕнӕг сывӕллӕттӕ?
«Рӕстдзинад», 1933 аз.
ӔНӔЗОНГӔЙЫ ПИСМО ХАДЖУ МАРМӔ
(Уӕлладжыр Ӕрыдоны район-Алагирмӕ)
«Дӕ бон хорз уӕд... Мӕ хӕлар, мӕ уарзон. Ӕнӕ зонгӕ
уарзон. Цы номӕй дӕм бадзурон, уый ма мын зӕгъ. Мӕ
зӕрдыл дӕ дарын цы номӕй фӕразон...», - афтӕ фыста
Къоста.
Фӕлӕ дын ӕз зонын дӕ ном, стӕй дӕ мӕ зӕрдыл дӕр
дардзынӕн, ӕз дӕ куы нӕ дарон, уӕддӕр мӕ ды нал ферох
кӕндзынӕ, уый мӕ уырны.
Ныр у, Хаджумар, ӕмӕ ӕз дӕу нӕ зонын, ды мӕн нӕ
зоныс. Дӕ чызджы дын нӕ зонын, уый дӕр мӕ нӕ зоны,
уӕдӕ дын дӕ бинонты дӕр никуы федтон, куыд ӕгьдауӕй
сӕ хъуамӕ зонон, и! Фӕлӕ:
«Авд хохы фӕстӕ мӕгатӕ
Хос куы фӕкӕрдынц,
Авд дӕлдзӕхы бын дзынгатӕ
Сынӕр куы фӕцӕгъдынц,
Адӕмӕн сӕ уӕд фӕдзуры».
(Къоста)
41
■ф®>-
Ӕмӕ хъус, мах дӕр дын дӕ «хорз» хабӕрттӕ радзурӕм.
Куыд дзурынц, афтӕмӕй стыр сӕрджын дӕ, ома, зондӕй
нӕ, фӕлӕ... Стӕй дӕм зонд дӕр карчы сӕры йас кӕд нӕй,
уӕддӕр дӕм дзы уыдзӕн голландиаг уасӕджы зонды бӕрц.
Мӕнӕ кӕс, Хаджумар, дӕ «хорз» митӕм.
Дӕ чызг Верӕ экзамен лӕвӕрдта Орджоникидзейы
дохтырты техникуммӕ. Верӕ ист ӕрцыди скъоламӕ. Ахуыр
кӕнын хъуамӕ райдыдтаид 1 -ӕм сентябрь!. Фӕлӕ...
«Цӕй зын у цӕргӕсӕн,
Хъӕбатыр цӕргӕсӕн
Куы вӕййынц йӕ базыртӕ баст!»
(Ӕ. Созырыхъо)
Верӕ куы бацыдис уӕхимӕ йӕ дзаумӕттӕ хӕссынмӕ,
уӕд ӕй ды нал рауагьтай, зӕгьгӕ, дам, мӕ хӕдзарӕй хъуамӕ
сылгоймаг Орджоникидземӕ ма ацӕуа ахуыр кӕнынмӕ,
ӕз уын куынӕ уал уон, уӕд иу цӕут, кӕдӕм уӕ фӕнда,
уырдӕм; фӕлӕ мӕ цӕст уынгӕйӕ скъоламӕ цӕуӕн нӕй.
Ацы ныхӕстӕ Верӕ куы фехъуыста, уӕд, кӕй зӕгъын ӕй
хъӕуы, йӕ фыд нӕ, фӕлӕ кӕд йӕ зӕды хай дӕ, уӕддӕр...
0, йӕ тӕригъӕд фӕхӕсс! «Аргъуаныстӕн» дӕхинымӕр
зӕгъдзынӕ, мӕ чызг дӕ хъӕуы ӕмӕ ма мӕм уӕд дардӕй та
цы фыссыс, ӕрцу ӕмӕ...
Ӕмӕ уый дӕр раст у, дӕ чызг ам горӕты куы уыдаид, уый
мӕн дӕр ӕнӕ фӕндгӕ нӕу, цӕмӕн, зӕгъыс? Уый цыппар
азмӕ ферсылӕй рацыдаид, ӕмӕ, чи зоны, куыд вӕййы, цы
вӕййы, лӕг рынчын дӕр зоны, и? Ноджы ма, Хаджумар,
тынгдӕр дис ууыл кӕнын, ӕмӕ дӕ фырт Ханджери,
фӕскомцӕдисон, дӕхицӕй «зондджындӕр» кӕй разындис,
ӕмӕ дӕ талынг зонды руаджы йӕ хойы скъоламӕ кӕй нал
рауагьта!
Чидӕртӕ дзурынц, зӕгьгӕ, дам, большевиччытӕ
ӕрмӕстдӕр хус ныхӕстӕ ахуыр сты. Фӕлӕ уый раст нӕу.
Ханджери, фӕскомцӕдисон, йӕ хойы скъоламӕ кӕй нӕ
рауагъта, уый хус хъуыддаг у? Нӕу!
42
Уӕдӕ уӕ рох ма уӕд, Ханджери хус гӕрӕхтӕ ахуыр кӕй
нӕу! Ныр, Хаджумар, кӕрон кӕнын мӕ писмойӕн, ӕмӕ ма
дӕ фӕрсын иу фарстайӕ: «Чи дын радта бар сылгоймаджы
бартӕ бабӕттынӕн, цӕуылнӕ рауагътай дӕ чызг Верӕйы,
цы скъоламӕ йӕ айстой, уырдӕм?»
Ацы фарстайӕн ӕнӕ дӕ сӕр срисгӕйӕ кӕд дзуапп
радтай, уӕд хорз, кӕд дӕ сӕр срисса, уӕд та дын Уӕлладжыр
Ӕрыдоны районы прокурор ратдзӕнис дӕ аккаг рецепт.
Хӕрзбон.
Уагӕр ма дӕ зонгӕ куы кодтаин!
«Рӕстдзинад», 1934аз.
ӔНӔМАРДӔРДИАГ
«Дӕ мад мӕлӕтдзаг рынчын у, тагъд куыд схӕццӕ уай,
афтӕ», - ахӕм тел райста, ирон фӕсивӕдӕй Мӕскуыйы
театралон скъолайы чи ахуыр кӕны, уыдонӕй иу чызг Ксеня.
Куыд нӕ бахъынцъым кодтаид Ксеня, йӕхи бацӕттӕ кодта
цӕуынмӕ. Фӕлӕ йӕ бакъуылымпы кодтой йе 'мбӕлттӕ:
«Кӕд, миййаг, фыддӕрадӕн афтӕ бакодта, кӕд мӕнг хабар
у». Дызӕрдыг кодта чызг йӕхӕдӕг даер. Писмо сӕхицӕй
ӕрӕджы райста, ӕмӕ рынчыны тыххӕй ницы фыстой.
Уӕддӕр писмо ныффыста ӕмӕ дзуапмӕ ӕнхъӕлмӕ касти.
Фӕлӕ уайтагъд дыккаг писмо Мӕскуыйы ӕрбамидӕг: «Кӕд
ма дӕ дӕ мады удӕгасӕй фенын фӕнды, уӕд тагьддӕр
рацу».
Ныууӕй кодта йӕ мӕгуыр муртӕ Ксеня (цас фӕллой
вӕййы студентмӕ), хӕстӕ райста ӕмӕ рацыди. Ӕнкъард
зӕрдӕйы хаттимӕ куыд нӕ цыдаид фӕндагыл. Никӕимӕ
фембӕлд зонгӕйӕ фӕндагыл суанг Беслӕны онг. Искӕй
афӕрсын ӕнхъӕлӕй уайтагъд федде вагонӕй. Фембӕлд сӕ
хъӕуккагыл. Йӕ цӕстытӕ ныццавта зонгӕйы цӕсгоммӕ.
Цымӕ мӕм цы сдзурдзӕн? Хъӕуккаг Ксеняйы куы ауыдта,
уӕд ӕм фездӕхти, бахудт ӕмӕ дзуры:
43
-	Ӕгас цу, Ксеня, куыд тагъд сгӕпп ластай?
Ксеня афӕлурс, цалдӕр хъуыдыйы февзӕрд сӕры:
«Ӕвӕццӕгӕн мын уайдзӕф кӕны, ӕгӕр ӕраегмӕ кӕй
ссыдтӕн, уый тыххӕй». Уайтагъд цӕстытӕ донӕй айдзаг
сты, дзурын дӕр ницыуал сфӕрӕзта. Хъӕуккаг ноджы
хъӕлдзӕгдӕр хуызӕй зӕгъы:
-	Аку, аку, чызджытӕ се 'ппӕт дӕр фыццаг ахӕм куыдтытӕ
акӕнынц, стӕй сӕ уайтагъд айрох вӕййы.
Хъӕуккаг худы, Ксеня дис кӕны: «Ӕрра сси, ӕви йыл цы
'рцыд?»
-	Ныры онг цӕуылнӕ цыдтӕ? Дӕ театрӕй дӕ дӕ къах нӕ
хаста, ӕнхъӕлдӕн, - дзырдта дарддӕр хъӕуккаг.
Ксеня нал фӕрӕзта ӕнхъӕлмӕ кӕсынӕй ӕмӕ
хӕрзуынгӕг хъӕлӕсӕй афарста:
-	Кӕд амард?..
-	Чи? - сонт схъиуд фӕкодта хъӕуккаг, джихӕй аззад.
-	Мӕ... мад - ӕнкъардӕй сдзырдта Ксеня.
-	Кӕд? - ноджы фӕрсы хъӕуккаг.
-	Мӕ мад амарди ӕмӕ ма мын ӕй цы 'мбӕхсыс?!
-	Омӕ кӕд амард? Ӕз ма йӕ тӕккӕ абон дӕр кӕрчытӕн
холлаг кӕнгӕ куы федтон.
Цӕй, уыдон кӕрӕдзийыл дистӕ цас кодтой, уый
дзурынӕн ӕгӕр бирӕ рӕстӕг хъӕуы, фӕлӕ хъӕуккаг куыд
радзырдта, афтӕмӕй хъуыддаг ӕргом гӕды ныхас уыди.
Алыксандр, - «Електроцинчы» заводы газеты кусӕг -
сфӕнд кодта Ксеняйы ракурын. Чызг сразы, фӕлӕ йын
загьта, цалынмӕ театрален техникум каст фӕуон, уӕдмӕ
нӕ хъуыддагӕй ницы рауайдзӕн. Уыцы куыст мӕ зӕрдӕмӕ
тынг цӕуы, ӕмӕ йӕ нӕ ныууадздзынӕн, зӕгьгӕ, цӕхгӕр
загъта чызг йӕ ныхас. Уыцы дзырдӕй ацыд Мӕскуымӕ дӕр.
Фӕлӕ Ал ыксандры хуыссӕгнал ахста ӕмӕтел тел ы фӕстӕ
схуыста Мӕскуымӕ. Ксеняйӕн йӕ мады «ӕрбамардта». Ссыд
Ксеня, ӕнӕ мард ӕрдиаг фӕкодта.
44
Цы хъӕуккаг ыл фембӕлд, уый афтӕ ӕнхъӕлдта, чындзы
цаеуынмӕ ссыд, йӕ чызджы бонтӕн сӕ кӕрон кӕй ӕрцыд,
ууыл ӕнкъард у.
Уый фӕстӕ фӕскомцӕдисон, газеты кусӕг Алыксандр
хъуыддаг чердӕм аздӕхта, уый худӕг кӕнӕ ӕрдиаггаг у.
Ӕрхаста Ксеняйы. Бацардысты иумӕ. Ӕмӕ уӕд
ӕрӕвӕрдта Ксеняйы раз фарста: «Кӕнӕ ӕз, кӕнӕ театр,
уыцы скъоламӕ дын ацӕуӕн нал ис, аппар де специалност
ӕмӕ уӕд цӕрдзыстӕм иумӕ». Ксеня нал ацыд Мӕскуымӕ.
Уым ӕй техникумӕй ацух кодтой, фӕскомцӕдисӕй йӕ
аппӕрстой.
Хорз нӕ бакодта Ксеня. Бирӕ нӕ, фӕлӕ сывӕллӕтты хъазт
уӕддӕр ӕрхъуыды кодтаид.3ӕгъӕм,хъазынцсывӕллӕттӕ.
Чысыл фӕстӕдӕр фӕхыл сты. Сӕ иу дур систа йӕ къухмӕ,
иннӕ хъил. Кӕрӕдзимӕ ӕвзидынц, цӕвгӕ - нӕ. Ӕрӕджиау
сӕ иу дзуры иннӕмӕ: «Дӕ дур аппар!» Фӕлӕ иннӕ ӕдылы
нӕу. Не 'ууӕнды йе 'мбалыл. Ӕмӕ уый дӕр зӕгъы: «Ды уал
ӕй аппар». Уый дӕр не 'ууӕнды, ӕмӕ ӕппынӕрӕджиау сӕ
фӕнд сиу кӕнынц: «Ды дӕр ӕмӕ сӕ ӕз дӕр иумӕ аппарӕм,
ӕмӕ та уӕд иумӕ хъазӕм». Хъуыддаг ахицӕн вӕййы ууыл.
Раст тӕрхон у, уый ды дӕр ӕмӕ ӕз дӕр зонӕм.
Ксеня дӕр куы загътаид Алыксандрӕн: уӕдӕ уал ды дӕр
дӕ ницӕййаг хъуыдытӕ аппар, ӕмӕ Алыксандр иугӕр афтӕ
куы бакодтаид, уӕд Ксеняйы театр аппарын нал бахъуыдаид.
Стӕй, махмӕ гӕсгӕ, Алыксандр фарста дӕр рӕстмӕ не
'рывӕрдта. Афтӕ хуыздӕр уыдаид: кӕнӕ мӕ тӕригъӕддаг
цӕстӕнгас, кӕнӕ - театр.
Мах дӕр бирӕ нӕ дзурдзыстӕм уыцы тӕригъӕддаг
цӕстӕнгасы тыххӕй, фӕлӕ уыцы цӕстӕнгасы тыххӕй
чызг йӕ бӕллиццаг куыстӕй куы фӕцух, суинаг театралон
кусджытӕй иу куы фӕхъуыд.
Уый фыдӕй паддзахады ӕхцатӕ дыууӕ азы дӕргьы
дзӕгъӕлы куы фесӕфтысты, ӕппынфӕстаг, уый аххосӕй нӕ
рӕзгӕ аивад куы къуылымпы кӕны ӕмӕ та сылгоймагыл
45
фыдӕлтыккон чъизи ӕгъдӕуттӕ куы фӕуӕлахиз сты, уӕд
сыл дзурӕм, уӕдӕ цы!
Дзурын хъӕуы! Диссаг нӕу удӕгас мӕрдтыл ӕрдиаг
кӕнын! Ӕмӕ уӕдӕ куыд.
Ксеня, ку, ӕцӕг, дӕ мадыл нӕ, - уымӕн амӕлын йӕ
хъуыдыйы кӕрон дӕр нӕй, фӕлӕ Алыксандрыл, кӕнӕ та
кӕуынӕй дӕр ницы, фӕлтау дӕ фӕндагыл цу, ӕнӕмард
ӕрдиаг ма кӕн.
«Рӕапдзинад», 1934 аз, № 92
СӔНИАТЫ ТУХИТӔ
Уыдис уаргӕ бон, уазал рӕстӕг,
уызыныл бакодта мӕгуыры бон...
«Атылди, адӕргъи, нал уыд йӕ
сӕрӕн. Амонд йӕ хъахъхъӕнӕг ахӕм
ӕвзӕрӕн».
(Къоста)
Уызын балӕууыдис мысты хуынчъы былыл. Мыст ӕм
рауадис, йӕ къух ын райста, сӕ кӕрӕдзийӕн, ӕгъдау куыд
амоны, афтӕ раарфӕ кодтой, стӕй уызын загъта: «Фарн дӕм
бадзурӕд, дзурын дӕм чи уӕнды, фӕлӕ цалынмӕ уарын
ӕнцайа, уӕдмӕ мӕ бауадз дӕ «агъуыстмӕ». «Пазалыстӕн»,
«пазалыстӕн», - загьта мыст ӕмӕ йӕ бауазӕг кодта. Фысым
«уазӕгӕн» уат ӕрытыдта, уат, зӕгъгӕ, хорз истытӕ нӕ
уыдис, фӕлӕ лыстӕн. Уызын йӕхи ӕруагъта, мыст дӕр -
йӕ фарсмӕ. Исдугмӕ аныхӕстӕ кодтой, стаей уызын йӕхи
аивӕзта, апарахат кодта.
Уызын йӕ лыстӕг судзинтӕ куы апарахат кодта, уӕд
мыстӕн йӕ буары хуынчъытӕ кодтой. Исдугмӕ мыст
ӕфсӕрмы кодта «уазӕгӕй», уӕдӕ йын, ӕддӕдӕр ахуысс
куыд зӕгъон, зӕгъгӕ, фӕлӕ ӕппынфӕстаг йӕ бон куы нӕ
46
уал уыди, уӕд ын бакой кодта, дӕ судзинтӕ мӕ хъыгдарынц,
дӕхи ӕгӕр ма парахат кӕн, зӕгъгӕ.
Уӕд, хорз ма ракӕ ӕмӕ фыд ма ссарай цӕйау акӕнынц,
уызын загьта: «Кӕд искӕйы хъыгдарын, уӕд ардыгӕй йӕхи
айсӕд, мӕнӕн ам дӕр ницы у».
Раст ацы мысты ӕмбисонд сӕмбӕлдис Мыхциты
Алимырзӕ ӕмӕ йӕ усыл дӕр.
Адон цӕрынц горӕт Дзӕуджыхъӕуы, Марковы уынджы,
18-ӕм агъуысты.
Иу бон тагъд-тагьд фӕцӕйуадтӕн станцӕмӕ. Ацы
агьуыстытӕм куы 'рхӕццӕ дӕн, уӕд хъусын, ӕмӕ
сылгоймаджы дзурын цӕуы. Амӕй мардӕрцыддӕр ма
уыдзӕни, зӕгъгӕ, асин бахаста ӕмӕ йӕ рудзынгмӕ аразы.
Уӕллӕгъи-биллӕгъи, ай цы хабар у, ацы сылгоймаг
цӕуыл тыхсы, уый мын ӕнӕ базонгӕ нӕй, зӕгьгӕ, дын
дуары хуынкъӕй мӕ сӕр бадардтон. Каесын ӕмӕ ус асины
къӕхтыл фӕхилы агъуыстмӕ... Ӕз афтӕ фенхъӕлдтон,
зӕгъгӕ, кӕйдӕр агъуыстмӕ къӕрныхмӕ фӕцӕуы. Ӕз мӕ
фыдӕн лӕгӕн нӕ райгуырдтӕн, мӕ мады ӕхсыр мын хӕрам
фӕуӕд, дӕуӕн ӕз исты адавын куы бауадзон, зӕгъгӕ,
дын мӕхи ӕлвӕст калмау сылгоймагмӕ ауагътон. Асины
ӕмбисмӕ куыддӕр схӕццӕ, афтӕ йӕ ацахстон ӕмӕ йӕ
зӕхмӕ ӕристон. Сылгоймаг, мӕгуыр, йӕхицӕн фӕтарстис
тыхмийӕ, дзуры мӕм: «Суадз мӕ, цы дын кодтон?»
-	Нӕ дӕ суадздзынӕн.
-	Суадз мӕ, худинаг у!
-	Ау, ӕмӕ кӕйдӕр агъуыстмӕ хизын худинаг куы нӕ у,
уӕд давӕджы ӕрцахсын худинаг у, зӕгъгӕ, йын бакодтон.
-	Давӕр нӕ даен, агъуыст мӕхи у...
-	Ау, ӕмӕ кӕд уат дӕхи у, уӕд дӕ йӕ дуарыл цӕуын ними
уадзы, рудзынгыл цӕмӕн бырыс?
-	Тӕхудиаг ӕрбауай, лӕппу, дуарыл мӕ уадзӕг куы уаид,
уӕд ӕз дӕр мӕ былы цъӕрттӕ нӕ хӕрын рудзынгыл бон
ӕртӕ хызты кӕнынмӕ.
47
-—-—
Ӕз бадис кодтон: «Ау, уый та куыд?»
- Куыд нӕ, фӕлӕ ма хъарӕг кӕнынмӕ дӕр бӕззы. Мӕ
фӕйнӕфарс ис дыууае къӕлидоры, ӕмӕ мӕ сӕ иу дӕр нӕ
уадзы йӕ цурты цӕуын. Раст ныл рагон хъӕддзауы ӕмбисонд
сӕмбӕлдис - хъӕдмӕ йӕ хъӕдгӕс нӕ уагъта, йӕ хӕдзармӕ
та - йӕ бинонтӕ. Ӕз дӕр афтӕ, гъе...
-	Уӕдӕ уын адон та кӕй агъуыстытӕ сты?
-	0 Дӕ Дӕйы.
-	Цы кодтай, цы дыл ӕрцыд?
-	0 Дӕ Дӕйы агъуыстытӕ.
-	Дӕ хорзӕхӕй, хынджылӕг кӕныс, ӕви цы «Дӕдӕйтӕ»
кӕныс?
-	Хынджылӕг нӕ кӕнын, фӕлӕ мӕнӕТӕкъоты Д. сӕрдар
кӕмӕн у, уыцы ОДД-йы агъуыстытӕ сты.
Ӕрмӕст ныр фембӕрстон йӕ ныхас.
Цалынмӕ ныхӕстӕ кодтам, уӕдмӕ кӕрты дуар чидӕр
ӕрбахоста. Сӕниат ӕм ауад ӕмӕ ӕрбахаста йӕ къухы
писмо. Мӕнмӕ йӕ радта, бакӕс ӕй, зӕгьгӕ, фӕлӕ йӕ
куыд бакастаин - дуармӕ нӕй цырагъ, кӕрты нӕй цырагъ,
агьуыстмӕ дӕр нӕй рухс арӕзт.
Уӕд мӕхимидӕг загьтон, уый културон цард у, гье, зӕгьгӕ.
Райхӕлдтон писмо, сыхӕгты рудзынджы бынмӕ йӕ бахастам
ӕмӕ кӕсын: «Мӕ зӕрдӕ дӕм ӕхсайы, Сӕниат, ныууагьтон
дӕ тынг тыхстӕй, ноджы дысон федтон ӕвзӕр фын, демӕ
архайдтон, цымӕ мын агъуыстмӕ фӕцӕйхизгӕйӕ рахаудтӕ
ӕмӕ дӕ синтӕ асастысты. Абондӕргьы фырмӕтӕй хӕргӕ
дӕр нал бакодтон. Кӕд курорты дӕн, уӕддӕр мын низы
хос йеддӕмӕ ницы у дӕ мӕтӕй. Ныр дӕ курӕг дӕн, тагъд
мӕм фӕхабар кӕн, дӕ сыхӕгтӕ дӕ сӕ къӕлидорыл уадзынц
агъуыстмӕ, стӕй дӕ ӕз куыд талынджы цӕргӕ ныууагътон,
афтӕ ма цӕрыс ӕви хуыздӕр.
Ӕз дӕр нӕхимӕ ацӕуин, фӕлӕ та мын рудзынгыл чи
хиздзӕнис агъуыстмӕ, зӕгъгӕ, мӕт кӕнын рагацау.
Хӕрзбон, фенынмӕ. Алимырзӕ».
48


Писмо каст куы фӕдӕн, уӕд мае бынтондӕр бауырныдта,
ацы сылгоймаг ӕцӕг мӕгуыр каей у, ӕмӕ йӕ ОДД-мӕ
«дӕдӕй» хъӕр кӕнын кӕй хъӕуы, уый. Райстон ын йӕ къух
ӕмӕ дзургӕ рацыдтӕн мӕхимидӕг афтӕ:
Сӕниат хӕстӕджытыл
Кӕртыл ӕрзилы,
Стаей та рудзгуытыл
Мидӕмӕ хилы.
Ацы хъуыддагмӕ иу кӕсӕг нӕй.
«Рӕстдзинад», 1934аз.
«ДЗУАРДЖЫН БӔСТӔ - ДЗУАРЫХЪӔУ»
Дзуарыхъӕуккаг Цӕстфӕлдахаты Уырысхъызы
цӕсгомӕй-цӕсгоммӕ чи нӕ зоны, уыдон ын йӕ кой
уӕддӕр фехъуыстаиккой, чи нӕ йӕ фехъуыста, уыдон та
ныр фехъусдзысты. Уый хуымӕтӕджы адӕймаг нӕу, стӕй
хуымӕтӕджы адӕмтимӕ дӕр нӕ цӕры, фӕлӕ кулактӕн сӕ
тӕккӕ номдзыддӕртимӕ, сӕ бынӕй ласгӕтимӕ.
«Арв куыд нӕры, афтӕ нӕ цӕвы», - зӕгъынц нӕ фыдӕлтӕ,
фӕлӕ уый раст нӕу.
Уырысхъыз бады къӕсӕрыл, хъуыды кӕны: фӕззӕг,
нартхор тонын афон. Нӕй фӕллойбонтӕ... нӕй куыст...
хӕринаг, бинонтӕ. Эх... ныр ӕртӕ боны фӕрсӕг дӕр
ничиуал ӕрбацыди. Нӕй карк, лывзӕ... Цӕстытӕ тартӕ
кӕнынц, мӕсты хъӕртӕ кӕны, уӕд та исчи куы фӕрынчын
уаид, йӕхимидӕг тыхсы Уырысхъыз.
Аходӕн афон. Хӕрын ӕм цӕуы, фӕлӕ цы бахордӕуа,
ӕртӕ боны йӕм ничиуал ӕрбацыдис, фӕрсӕггаг кӕй
фӕиста, уыдон хӕрд фесты. Акӕсы дуарӕй ӕмӕ ничи зыны.
Ӕнкъард кӕны Уырысхъыз, стӕй ӕнкъардаг дӕр у, ӕфтиаг
нал цӕуы. Хъӕр... Къӕхты хъӕр цӕуы, Уырысхъыз стонг
бирӕгъау цӕстытӕ уынгмӕ ныццавта. Кӕсы. Ссӕуы дыууае
49

<фо&>
усы. Се 'ккӕйтты цыдӕртӕ хӕссынц, сӕ дӕлӕрмтты дӕр -
афтӕ. Уалынмӕ фӕзылдысты Уырысхъызы хӕдзарырдӕм -
сырд цуаноныл зилы. Уырысхъыз сыл бацинтӕ кодта. Дыууӕ
усӕн сӕ пырх акалдис нартхор ӕмӕ картоф хӕссынӕй.
Тӕбаегъ афтӕ уӕззау нӕ уыд.
- Уӕ фӕллад уал суадзут, - дзуры сӕм Уырысхъыз.
- Бузныг, - дзуапп радтой устытӕ, дӕ дзӕбӕх цӕстӕнгасы
тыххӕй нӕ фӕллад дӕр фӕлыгъдис. Нӕ риутыл дӕ
ӕгънӕгӕн дӕр ахуыиккам.
- Табу, табу Хуыцауӕн. - Йӕхӕдӕг бавнӕлдта ӕмӕ
тӕбӕгъ схъил кодта. Ӕртӕ чъирийы царвы ленк кӕнынц,
сӕ сӕрыл - карк, ӕйчытӕ. Стӕй, цӕмӕн зӕгъыс, авджыдзаг
наливкӕ, уӕууа, гормон, зӕрдӕ - фыды мур. Уырысхъыз
наливкӕ фенгӕйӕ бынтон бахъӕлдзӕг.
Ныхӕстӕ дардыл цӕуынц, фӕлӕ дыууӕ усы цы
хъуыддаджы фӕдыл ӕрбацыдысты, уый кой кӕнын
байдыдтой.
Уырысхъыз рудзгуытӕ ӕхгӕнынмӕ куыд ауад, афтӕ
та - чидӕр. Чидӕр, зӕгъгӕ, о, чидӕр нӕу, фӕлӕ мӕнӕ,
хъыг уын ма уӕд, зилгӕйаг кулак Гобайы ус Блидзӕ дуар
ӕрбахоста, стӕй хӕдзары фӕмидӕг. Уый дӕр афтидӕй кӕм
ӕрбацыдаид!
Цыппар усы сӕхиуыл дуӕрттӕ, рудзгуытӕ ӕрбахгӕдтой.
Стӕй, уӕхӕдӕг зонут, дӕсны хӕрх, ӕмхуызӕттӕ баиу сты.
Зилгӕйаг кулак Бл изӕ, кӕд сӕхимӕ арӕх нӕ вӕййы, уӕддӕр
хабӕрттӕ нӕ зоны, цы? Кӕнӕ Хӕтӕлдонӕй дӕр нырма ныр
куы ӕрбахӕццӕ сты, чи сӕ ӕфсады дзурынӕй?! Уырысхъыз
дӕр йӕ мӕл гъӕвзаг раппӕрста, советон хицауад фесафыныл
дзуры, кулакты зӕрдӕ ӕлхӕны. Хӕтӕлдонӕй йӕм чи
ӕрбацыд сӕ сывӕллӕтты тыххӕй фӕрсынмӕ, уыдонӕн
радта цыдӕр фӕныкдон хосӕн. Зилгӕйаг цъулберӕн та
зӕрдӕ сӕвӕрдта, зӕгъгӕ, «савецкӕй» власт тагъд нал
уыдзӕни ӕмӕ уӕд...
Устытӕ цинӕймӕлгӕ рафардаег сты.
50
* * *

Дзуарыхъӕу цӕмӕн хуыйны Дзуарыхъӕу?
Ӕвӕццӕгӕн, дзуарджын бӕстӕ у ӕмӕ уымӕн. Мӕнмӕ
афтӕ кӕсы, ӕмӕ йӕ ӕргом зӕгъын: кӕд афтӕ нӕу, уӕд
ма хъусут: къамӕй фӕрсӕг Ганысиат - дзуарыхъӕуккаг,
армы тъӕпӕнӕй фӕрсӕг ӕмӕ цӕстфӕлдахӕг Уырысхъыз
- дзуарыхъӕуккаг. Зилгӕйаг кулак дӕр фӕлыгъдис
«дзуарджын» бӕстӕм - Дзуарыхъӕумӕ. Хӕтӕлдонӕй
дӕр дзагармӕй цӕуынц Дзуарыхъӕумӕ, цӕствӕлдахӕг
Уырысхъызмӕ.
Уый уын дзуарджын бӕстӕ дзуарыхъӕуккаг Уырысхъызы
«царды ныв».
«Рӕстдзинад», 1934 аз, №235.
ДЗУЛЫЛ «тох»
- Кӕдӕм згъорыс, Уане, сӕумӕраджы?
-	Цӕгат Кавказы педагогон рабфакмӕ.
-	Куыд? Нырма цыппар сахаты дӕр куы нӕма у!
-	Байрӕджы мын ис! Кӕнӕ ма бафтдзӕн, кӕнӕ нӕ мӕ
къухы!
-	Цы? Чызг скъӕфыс? Ӕви исты давыс?
-	Дзулы къӕбӕр. Чызгыл нӕ дӕн ныртӕккӕ!
-	Чердӕм згъорут, сӕрбихъуырӕйттӕ кӕнгӕйӕ, Гала?
-	Ма нӕ къуылымпы кӕн. Цӕгат Кавказы педрабфакмӕ!
-	Фӕлӕу-ма? ЦьГрцыди?
-	Ма байрай дӕ хӕдзарӕй. Ныр ӕртӕ боны дзул мӕ къухы
нӕ бафтыд. Мӕ ахсӕн нынцъылдтӕ. Ӕгӕр та бафынӕй дӕн!
-	Дӕ къухы уый та циу?
-	Лӕдзӕг. Цым лӕдзӕг. Уый дзулмӕ рады лӕугӕйӕ тынг
ӕхсызгон хъӕуы. Хъама дӕр мӕм ис, зӕнгойы тъыст.
-	Хӕдон та дыл цӕуылнӕ ис?
51
- Уым ӕй аскъуындзысты. Мауал мае уром.
Дзӕуджыхъаеуы уынгты, нӕма сбон, афтӕ къордгай
згъордтой лӕппутӕ аемӕ чызджытае Цӕгат Кавказы
педрабфакмӕ. Дисы бацыдтӕн, уый цӕй дзулы кой кӕной?
Ӕви исты эевзӕр хабар фӕсномыгӕй дзурынц! Нӕй мын
сӕм ӕнӕ ныккӕсгӕ. Адрес ссардтон: г. Дзӕуджыхъӕу,
Московская, 15. Хур чысыл сзынд, афтӕ уынгмӕ ныххӕццӕ
даеи. _
- Йӕ сӕр ма йын лӕдзӕгӕй ӕрсӕрф! - хъӕр цӕуы
кӕцӕйдӕр.
- Хъама йӕм ис, нӕ уӕндын!
Бамидӕг дӕн кӕрты. Дӕ фыдгул дӕр ахӕм нывмӕ
бакэесӕд! Дзул уӕйгӕнӕны раз дуармӕ кӕрӕдзийы сӕртыл
бырсынц. Загъд-замана. Чи куыд тыхджындӕр у, афтӕ
лӕгӕрды размӕ. Фу кӕны къахӕй иннӕты.
- Кӕдӕм бырыс, мард дӕ рабыра! Кӕ-дӕ-ӕм!
- Дӕ хӕрӕнтӕн дын иу куы ныммӕрзон, уӕд «каедӕм
бырыс» - хъӕр кӕндзынӕ.
- Не лезь без очереди!
- Довольно! Не бурчи! Зубы вылетят!
- Кӕдӕм бырыс, уаедае?
- Лӕдзӕгӕй ма йын йӕ фындзы хъӕбӕр фаетъаепаен кӕн,
асӕтт ын йэе сыкъа. Куыдзау дӕм цы рӕйы. Бабырс! Дӕ хъару
цы фӕци?
- Уэеу! Ма-ру-т мае! Ауадзут мае. Нал мае хъӕуы дзул даер!
- Кӕд дӕ мараем, уӕд абыр. Дӕ мард ардӕм цы 'рхастай?!
Ӕмӕ тыхджын бахудт, йӕ мидбылты.
- Мае судзгэе мэердтыстӕн, фӕлтау ӕххормагӕй бад. Ай
баесты сыдӕй амӕл!
- Цӕй рабфак мае хъуыд, цӕ? Цы дзаебӕх цард мын уыди
колхозы!
- Ӕллае-х, мӕ цонг сэетты! Ныцъист дӕн! Улӕфт нал и!
- Дохтыр хаестӕг у!
- Марут мае! Мае мадаен иунӕг даен!
52
-	Дӕу чи ныййардта, уый ма ноджыдӕр ныййардзӕн.
-	Цы кусут, марут мӕ зӕгъын, фӕтӕригьӕд мын кӕнут!
-	Дӕ хуызӕн дзы куы нӕ уа, уӕд-иу фӕстӕмӕ раздӕх.
-	Мӕ хӕдзар бахорз, марынц ӕй! Марынц ӕй!
-	Мӕ дыс мын аскъуыдтай!
-	Ӕндӕр скӕндзынӕ. Мӕсты ма кӕн. Симды куы бацӕуай,
уӕд дзы симын хъӕуы!
-	Кӕмдӕр дзы симд!
-	Мӕ хӕдоны 'рдӕг мын демӕ фӕхӕссыс, фӕлӕу-ма!
-	Хӕдонӕй та цы кӕныс?
Афардӕг ис.
-	Афричы тигртӕ мӕ ныттыдтой. Мӕ хӕлафы цӕппузыр
мын атыдтай! Ӕй-джиди, мӕ хӕлафыл мӕ хӕрдмӕ хӕцын
куынӕ хъӕуид, къухтӕ уӕгъд куы уаиккой, уӕд дын ӕз,
Джызӕл кӕм и, уый бӕргӕ бацамонин!
-	Цӕв ӕй ноджыдӕр, уый медтехникумӕй у! Хӕддзуйӕ
ӕрбацыд!
Мӕнӕ загъдӕй иу чысыл лӕппуйы раппӕрстой. Йӕ
фындзы туг цыхцырӕгӕй ныллӕууыд. Чызджытӕ фӕстиау
къуымы лӕууынц. Мӕгуыр сӕ бон, адон ӕххормагӕн дӕр
фӕразынц.
Байхъусин сӕм: «Сылгоймаджы нӕлгоймагӕй ӕдыхдӕр
цы Хуыцау скодта, уый аларды адавӕд», «Дурты бын ӕй
аныгӕнӕнт», «Нӕ директоримӕ сын емынӕ сӕ хурхытыл
фӕхӕцӕд», «Нӕ директоры уӕртӕ тӕккӕ цыренмӕ баппар,
уӕд бӕргӕ базонид, дзулы хъуыддаг куыд аразын хъӕуы,
уый. Стӕй хӕфсытӕ кӕм зымӕгиуат кӕнынц, уый дӕр».
«Рӕстдзинад», 1934 аз, №241.
РАДЖЫМА-РАДЖЫ ХЪӔУ ФАДЖЫСЫ БЫН ФӔЦИ...
Зӕронд Бӕтӕхъойыхъӕуы советы сӕрдар бадти йе
стволы уӕлхъус. Сӕр ныггуыбыр кодта ӕмӕ дыууӕ къухы
дӕр сбыцӕу кодта кӕрӕдзимӕ. Цымӕ цавӕр стыр хъуыдыты
53
бацыд? Нӕ, хъуыды ницӕуыл кодта уыцы сахат, кӕд зымӕгон
хъызт уыд, уӕддӕр советы сӕрдар бакодта рудзгуытӕ
ӕмӕ сыгъдӕг уӕлдӕф гом дзых йӕхимӕ ӕлвӕста. 0, уый
зӕгъын, тынг хъарм фаджысы тӕф «дзӕбӕх» уылӕнтӕй
бырста гуыффӕмӕ. Хъӕусоветы сӕрдар сахуыр ис фаджысы
тӕфмӕ, ӕмӕ уый тӕф мидӕмӕ куы нӕ цӕуа, уӕд стыхсы, йӕ
хъуыдытӕ йӕ сӕрмӕ дзӕбӕх дӕр нал фӕцӕуынц.
Абон хур иу чысыл бахъарм кодта зӕххы. Советы сӕрдары
агъуыст тынг стӕвд: иуӕй фаджысы тӕф, иннӕмӕй хуры
хъарм. Хъӕусоветы сӕрдары уӕнгтӕ ӕрлӕмӕгъ сты. Раст
куыд бадти, йӕ дыууӕ къухы ныхмӕ быцӕуӕй, афтӕмӕй
афынӕй.
Фӕцӕуы йӕ фыны Бӕтӕхъойыхъӕуы уынгты. Стыр
зӕрдӕйӕ бацӕуынмӕ хъавыд ӕрхы сӕрты уынгӕн иннӕ
фарсмӕ, фӕлӕ... Иу къахдзӕф куыддӕр акодта, афтӕ дыууӕ
къахы дӕр уӕрджыты онг афардӕг сты цъымара-фаджысы.
Архайы йӕ къӕхтӕ сласыныл, фӕлӕ арфӕй-арфдӕр
ныхсынц къӕхтӕ. Быры бынмӕ.
Ӕгады мард.
- Сӕфдзынӕн, - старст йӕхицӕн. Иуырдӕм йӕхи аивазы,
иннӕрдӕм афӕлвары, фӕлӕ кӕм, суанг йӕ дӕллахъуыртӕм
афардӕг ис. Хъӕр кӕны:
Фӕдис! Сӕфын... фӕдис! Ф-ӕ-ӕ-ӕди-и-с!
Уыцы хъӕрмӕ йӕм чидӕр дзуры уӕлӕуӕзӕй:
- А-а-а, уый ды куы дӕ, ды! Ӕгас цу! Нӕ сӕрдар!
Хъӕусоветы сӕрдар йӕ цӕстытӕ аууӕрста. Кӕсы
диссагмӕ: йӕ фарсмӕ хъӕусоветы уӕнгтӕ раст сӕ
къубӕлтты онг аныгъуылдысты фаджысы. Хъӕндилтӕ
ӕмӕ фаджысы зулчъытӕ хилынц сӕ цӕсгӕмттыл, бӕргӕ
сӕ асырдтаиккой, фӕлӕ цӕмӕй? Къухтӕ лами фаджысы
фенкъуысын дӕр нӕ комынц. Пъӕззы сыл ныффидар. Гӕнӕн
нӕй. Хъӕусоветы уӕнгтӕ сӕхи ныссабыр кодтой. Хъӕндилтӕ
ӕмӕ сын зулчъытӕ сарӕзтой дугъ сӕ цӕсгӕмттыл. Худинаг!
Фӕразынц.
54
Сӕрдар йӕ къӕбут аныхта, акасти хъӕусоветы уӕнгтӕм,
йӕхинымӕр сӕ анымадта ӕмӕ фӕтарсти. Кусджытӕй иу нӕ
фаг кӕны. Фӕдӕлдзӕх. Хъӕрӕй ницы загъта, фӕлӕ тыхсы.
Анымадта сӕ дыккаг хатт. Нӕй, нӕ фаг кӕны иу лӕг. Цы хабар
уа? Нымайы ӕртыккаг, цыппӕрӕм, фӕндзӕм хатт. Нӕй ӕмӕ
нӕй. Уӕд хъӕусоветы сӕрдар ӕнкъардӕй бафарста йе
'мбаелтты:
- Иу ма нӕ куы хъӕуы, уӕд уый кӕм ис? Уыцы ракӕс-
бакӕс куы кӕнын, ӕмӕ йыл мӕ цӕст куынӕ хӕцы!
Хъӕусоветы кусджытӕ сӕ сӕртӕ раздух-баздух акодтой,
ныджджихтӕ сты. Уалынмӕ сӕ иу йӕ сӕрыл схӕцыд
фаджысы бынӕй ӕмӕ загьта:
- Раст уый ӕцӕгдзинадӕй у культурон секцийы
сӕргълӕууӕг, раст йӕ тӕккӕ арфы бахаудта ӕмӕ фаджысы
бын фӕци. Дӕ фыдгул дӕр афтӕ! Ӕнӕсхъӕр, ӕнӕ цъистӕй
аныгъуылд, йӕ худ дӕр нал фӕзынд. Хорз худ уыд, бӕргӕ.
Махӕн нӕ сӕр нӕ кой фӕци ӕмӕ йӕм ничиуал бадардта йӕ
хъус.
Хъӕусоветы сӕрдарӕн уыцы хабармӕ йӕ сӕр фаджысыл
ӕрынцад. Мӕлыны уагъд акодта йӕхи... Бафынӕй та...
Мӕрдфынӕй.
Фӕцӕуы фыны хъуыстгонд Бӕтӕхъойы хъӕуы кӕрӕтты.
Дис кӕны, хӕмпӕл ӕмӕ пысыраты бынӕй нал зынынц
хӕдзӕрттӕ. Амбӕлдис ыл иу лӕг. Фӕрсы йӕ Советы сӕрдар:
- Бахатыр кӕн, дӕ хорзӕхӕй, ай Зӕронд Бӕтӕхъойы
хъӕу нӕу?
- Бӕтӕхъойы хъӕу у, уӕдӕ цы? - загъта лӕг. - Ау, нал ӕй
зоныс? Хъӕусоветы сӕрдар куы дӕ.
- Адӕм хъӕуы кӕрӕттӕм ӕмӕ уынгтӕм фӕластой
фаджыс ӕмӕ ныр, мӕ хур, нал ис ацӕуӕн хӕмпӕлӕй.
Кӕд хъӕусоветмӕ цӕуыс, уӕд мӕнӕ хъӕугӕрӕтты ацу,
науӕд уынгты фӕдзӕгьӕл уыдзынӕ ӕмӕ дӕ хӕдзар нал
ссардзынӕ... - загъта бӕлццон Советы сӕрдарӕн.
Хъӕусоветы сӕрдар та ам дӕр йӕ къӕбут аныхта ӕмӕ
55
йӕхинымӕр загъта, исты амалӕй ма куы ссарин мӕ хъарм
агъуыст, зӕгьгӕ.
Уыцы хъуыдытӕ кӕнгӕйӕ советы сӕрдар фехъал йӕ
тарф фынӕйӕ. Бады, йӕ ныхыл дыууӕ къухӕй хӕцгӕйӕ.
Хъарм фаджысы фӕздӕджы уылӕнтӕ мидӕмӕ рудзынгӕй
згъорынц хъӕусоветы сӕрдары фындзыхуынчъытӕм.
Советы сӕрдар къухтӕ ариуыгъы фӕйнӕрдӕм:
«Фаджысы кой дӕр кӕнут, мӕнӕ куыддӕр уалдзӕг ралӕууа,
афтӕ йӕ дон аласдзӕн».
Бӕтӕхъойы хъӕусоветы сӕрдар тынг зондджын у, ӕмӕ
загъта: «Уӕдӕ дон ӕгуыстӕй баззайа?! Уадз ӕмӕ уый та
фаджыстӕ ласа».
Уый дӕр хорз куыст у. Тагъд уалдзӕг ралӕудзӕн, дон йӕ
куыст «ӕххӕст» кӕндзӕн - ласдзӕн уынгтӕй фаджысы. Мах
та зӕгъӕм афтӕ: «Дон дӕр йӕ куыст кӕндзӕн, фаджысты
дӕр ласдзӕн Цӕлыччы цадмӕ. Хъахъхъӕн дӕхи, цад тынг
арф у! Лӕугӕ дон бынмӕ ласы. Худинаг! Худинаг!»
«Рӕапдзинад», 1935 аз,№ 31.
ХАТИАГ ӔВЗАГ ТАУДЖЫТӔ
Ӕрӕджы, зӕронд аз йӕ ӕнусон бал цы куы цыд, уӕд араст
дӕн арфӕтӕ кӕнынмӕ мӕ хӕлӕрттӕм, мӕ хӕстӕджытӕм.
Мемӕ кусы Голубев ӕмӕ мын куыд бацамыдта, афтӕмӕй
цӕры Черноглазы уынджы, 27-ӕм агъуысты. Цӕуын ӕмӕ
бахӕццӕ дӕн уыцы уынгмӕ. Кӕсын ӕмӕ сау зестыл урс
дамгъӕтӕй фыст: «Черноглаза - уынг, № 12». Цӕуын та
дарддӕр. Мӕнӕ фӕрсӕй-фӕрстӕм дыууӕ хӕдзары. Сӕ
иуыл фыст: «Черноглазовы уынг», иннӕуыл - «Черноглазы
уынг». Уыцы номыры бакомкоммӕ кӕсын ӕмӕ уынын № 27.
- Ссардтон Голубевы, - зӕгъгӕ, бацин кодтон. Фӕлӕ
дуарыл «Сау цӕстоны уынг, № 27», зӕгъгӕ, куы бакастӕн,
уӕд хорзау нал фӕдӕн. Мӕ цӕстытӕ атартӕ сты, асӕрфтон
56
сӕ. Нал сыл ӕууӕндын. Кӕд мӕ сайгӕ кӕнынц, мыййаг.
Сауцӕстон уынг куы никуы фехъуыстон, уӕд ныр мӕ размӕ
цы ныццӕхгӕрмӕ ис?
- Фӕстӕмӕ нал аздӕхдзынӕн ардыгӕй, - загътон
мӕхицӕн. Бацыдтӕн кӕртмӕ ӕмӕ фӕрсын:
- Бӕлонов ам цӕры?
- Цавӕр Бӕлонов? - афарста кӕрты цӕрджытӕй иу.
- Уӕд та Голубев, - загътон ӕз.
- Голубев цӕры, фӕлӕ Бӕлоновы нӕ зонӕм.
- Ау ӕмӕ сымах уӕ уынг Черноглазовы бӕсты Сауцӕстон
уынг куы схуыдтат, уӕд мӕнӕн мае бон нӕу Голубевы
Бӕлонов схонын?
Бахудтысты цӕрджытӕ. Уалынмӕ Голубев дӕр рацыд.
Ног азы арфӕтӕ... Цинтӕ...
Ног азы арфӕты фӕстӕ араст дӕн Терчы фаллаг
фарсмӕ. Кӕсын ӕмӕ фыццаг агьуыстыл уырыссагау фыст
Надтеречная... Иронау та - Надтеречнӕйы уынг. Иннӕ ран
бакастӕн Терчыбылы уынг, чысыл дарддӕр ӕндӕр хӕдзарыл
-Терчы фарсы уынг, иннӕуыл - Терчы уынг.
Оуу, мӕнӕ диссӕгтӕ! Иу уынджы мидӕг алы агъуыстыл
хицӕн уынджы ном ӕвӕргӕ никуы фехъуыстон...
Цӕуын дарддӕр ӕмӕ схӕццӕ дӕн Сапернӕйы уынгмӕ.
Иу хӕдзарыл фыст ис Саперы уынг, иннӕуыл - Саперны
уынг, ӕртыккагыл - Сӕпернӕйы уынг. Адон фенгӕйӕ мӕ
бынтондӕр бауырныдта, Терчы фалейы районы хӕдзӕртты
управленийы кусджытӕ хатиаг ӕвзаг тауынмӕ бар кӕй
нӕ дӕттынц Ленины районы хӕдзӕртты управленийы
кусджытӕн.
Коммуналон банчы ӕмӕ ӕфснайӕн кассӕты
разамонджытӕ дӕр фӕсте нӕ баззадысты. Адон хатиаг ӕвзаг
рацарӕзтой «поэзийы» бындурыл. Кӕсут ма: Зоделавайы
уынджы 18 номыры ис коммуналон банчы хайад. Йӕ уӕлӕ
фыст ис: «Приходная касса Сев. Осет. Республиканского
коммунального банка». Ацы ныхӕстӕ тынг рӕсугъдӕй ӕмӕ
57


ӕнцонӕй зӕгъӕн ис иронау. Фӕлӕ... Банчы разамындӕн
ӕвӕццӕгӕн тъаран дӕр дзидза у. Уыдон ӕрфыстой сӕ
кассӕйы сӕрмӕ цавӕрдӕр «ӕмдзӕвгӕгонд»:
«Ӕфтиӕг кассӕ
Цӕгат Ирыстон
Республикой
Коммунален банк».
«Рифмӕтӕ» дзы хорз ӕрӕвӕрдтой, фӕлӕ дзы хъуыды
нӕй.Хӕццӕ-мӕццӕныхӕстӕ.Зӕххы къорийы иуадӕмыхатт
дӕр ахӕм ӕвзагыл нӕ дзурынц.
Ацы кассӕйы ӕмкъул ис ӕфснайӕн кассӕ ӕмӕ уыдон
дӕр сӕ сыхӕгты фӕзмгӕйӕ, ӕрфыстой ӕмӕ сауыгътой сӕ
къулыл стыр дамгъӕтӕй фыст «ӕмдзӕвгӕ»:
«Паддзахадон
Фӕллойадон
Ӕфснайтон
Кассӕ».
Ацы куплет дӕр поэзийӕ хъуаг нӕу. Рифмӕ рифмӕйы
ивы. Фӕлӕ... «Ӕфснайтон» ирон дзырд кӕй нӕу, уый
алчидӕр зоны.
Мӕ цӕстытӕ бафӕлладысты ацы хӕццӕ-мӕццӕ
фыстытӕ кӕсынӕй ӕмӕ изӕры 'рдӕм рараст дӕн нӕхимӕ.
Фӕлӕ, дам, калм битъынайӕ тарст ӕмӕ йӕ хуынчъы был
ӕрзад. Мӕ фӕндагыл абанайы тӕккӕ бакомкоммӕ иу
хӕдзары къулыл ауыдтон иронау фыст: «Хлебы уынг» ӕмӕ
йӕ хӕдбынмӕ та: «Дзулы уынг». Ӕз тӕрсын, Ленины районы
хӕдзӕртты управленийы кусджытӕ сӕ къанторы дуарыл
«Дзулы уынджы» бӕсты «Хӕбизджыны» уынг куы ныффыссой,
уымӕй.
Дур ӕхсын чи нӕ зоны, уый дзы йӕ къӕбут цӕвы. Фӕлӕ
уӕддӕр кӕй кой кӕнӕм, уыдон цымӕ ӕвзӕр дурӕхсӕджы
цӕмӕн фӕзмынц? Цӕмӕн тауынц уыдон Дзӕуджыхъӕуы
уынгты хатиаг ӕвзаг?
58
ИУ «БАДЗЫРД» ӔМӔ ИУ УЛТИМАТУМЫ ТЫХХӔЙ
Советон Цӕдисы фӕллойгӕнджытӕ кусынц социалистом
ерысӕй. Алы ран дӕр парахат кӕнынц Стахановой куысты
методтӕ. Дзӕуджыхъӕуы керамикой трубаты заводы
кусджытӕ дӕр сӕ кӕрӕдзиимӕ сарӕзтой социалистом
ерысы бадзырдтӕ нӕ Райгуырӕн бӕстӕйӕн хуыздӕр ӕмӕ
фылдӕр продукци раттыны тыххӕй. Заводы кусджытӕ
бузныг сты сӕ ӕнтыстджын фӕллойӕ.
Фӕлӕ хъуыддаг уый мидӕг нӕй. Хъуыддаг ис мӕнӕ
керамикой заводы разамонджыты ӕмӕ бухгалтерийы
кусджыты «бадзырды» мидӕг. Ӕрмӕст уыдоны бадзырдӕн
социалистом бадзырдимӕ иумӕйагӕй ницы ис.
«Мах, иуырдыгӕй фарс, керамиком заводы директор
Карсанаты Хъасболат, йӕ хӕдивӕг Гокъоты Симон,
иннӕрдыгӕй фарс та - заводы хистӕр бухгалтер Базарова
Зинӕ ӕмӕ йӕ хӕдивӕг Агънаты Мария, - фыст ис бадзырды,
- ахъуыды кодтам, бахыгътам нӕ тыхтӕ, нӕ хъару, нӕ зонд
ӕмӕ иу лӕгау сразы стӕм, мӕнӕ ахӕм ахсджиаг ӕмӕ
ӕнӕмӕнг бакӕнинаг хъуыддӕгтыл бадзырд саразыныл:
Фыццаг пункт: чи фылдӕр бахӕрдзӕн 1951 азы заводы
ӕхцатӕй;
Дыккаг пункт: чи фылдӕр бакӕндзӕн ӕнӕзакъон митӕ
уӕлдӕр амынд рӕстӕджы.
Фиппаинӕгтӕ: а) бадзырд йӕ тыхы бацӕудзӕн къухтӕ
бафыссынӕй 12 минуты фӕстӕдӕр;
а) бадзырд йӕ тыхы нал уыдзӕн Мӕскуыйы рӕстӕгмӕ
гӕсгӕ 1951 азы 31 декабры ӕхсӕв 12 сахатӕй фӕстӕмӕ;
в) кӕд иуырдыгӕй кӕнӕ иннӕрдыгӕй фарс домӕг нӕ
уа бадзырд фехалын, уӕд ма йӕ тыхы баззайдзӕн ӕмӕ йӕ
кӕнон кӕндзӕн, цалынмӕ мах заводы кусӕм, уӕдмӕ».
Бафыстой сӕ къухтӕ бадзырды бын. Уый фӕстӕ йӕ
сфидар кодтой заводы мыхуырӕй нӕ, фӕлӕ сӕ зӕрдӕйы
тугӕй. Уыцы бонӕй фӕстӕмӕ, мӕнӕн фылдӕр бантысайӕ,
райдыдтой бадзырд ӕххӕст кӕнын. Уый тыххӕй сӕ алчидӕр,
59
кӕмӕн куыд йӕ зонд амыдта ӕмӕ йӕ хъару уыд, афтӕмӕй
арӕзта цӕхгӕр мадзӕлттӕ...
Хъуыддаг райдыдта заводы директор Карсанаты
Хъасболатаей. Хъасболат ӕхцамӕ тынг ӕмхиц у, йӕ удӕй йӕ
фылдӕр уарзы. Уӕдӕ ӕмгаруарзонмӕ дӕр уый хуызӕн зын
ссарӕн у. Фӕлӕ ӕнӕ ӕхцайӕ цы кӕна? Цӕсгом армыдзаг...
Хъуыды кӕны Хъасболат. Фыййаумӕ цы ис, уый - йӕ
хызыны... Ӕмӕ заводы кассӕйӕ Хъасболаты дзыпмӕ сӕхи
раивтой 7 мин сомӕй фылдӕр. Заводы кусджытӕ уыцы мӕй
баззадысты ӕнӕ мыздӕй. Цӕй мызд ӕмӕ цӕй ӕндӕр, кӕд
ӕхцатӕ Хъасболат «лыстӕг хӕрдзтӕн» ассывта, уӕд?
Фӕлӕ 7 мины Хъасболатӕн йӕ хъуыртты дӕр нӕ зынынц.
Фесты хӕрд. Ӕмӕ та директор фӕдзырдта заводы хистӕр
бухгалтер Зинӕмӕ хибар ранмӕ. Фӕрсы йӕ:
- Ацы азӕн ма мӕм куысты мызд цӕуы?
- Нал! - дзуапп радта Зинӕ.
-1952 азӕн та?
- Уыцы аз куы ӕрлӕууа, уӕд фендзыстӕм.
- Уӕлӕнгай ныхӕстӕ ныууадз, фӕлӕ мӕн бадзырд
ӕххӕст кӕнын хъӕуы, - загъта Хъасболат ӕмӕ 1952 азы
куысты мызды хыгъдмӕ йӕ дзыпп ссардтой 2,872 сомы.
Заводы кусджытӕй та иу къорд ӕнӕ мыздӕй баззадис, уӕдӕ
цы уыдаид.
Директоры хӕдивӕгмӕ кӕддӕриддӕр къаддӕр бартӕ
хауы. Уый Хъасболаты хӕдивӕг Симонӕн ӕнӕзонгӕ
хъуыддаг нӕу. Уымӕ гӕсгӕ, бадзырд ӕххӕст кӕныны
сӕраппонд, йӕ къухы бафтыдис заводы кусджыты мыздӕй
ӕрмӕст 1,524 сомы. Фӕлӕ уыдон Симонӕн цы фаг сты?
Кӕцӕй райса ӕхца? Хъуыдыты аныгъуылд. Уалынмӕ саг
фӕрӕтмӕ ӕрцыд. 1951 азы ӕртыккаг квартал фӕцис. Симон
йӕ цӕст йӕхимӕ ӕрныкъуылдта: директорам нӕй, мӕхӕдӕг
- ӕххаест директор. Мыхуыр мӕ дзыппы. Мӕ сӕр, мӕ къухтӕ
мӕ уӕлӕ. Гӕххӕтт ӕмӕ ручкӕ - мае разы... Фыййаумӕ цы
ис, уый - йӕ хызыны...
Фӕдзырдта Симон Зинӕмӕ ӕмӕ Зинӕйы хӕдивӕг
60
^0®>"
<®>8>
Мариямӕ. Бауынаффӕ кодтой дуарӕхгӕдӕй: сӕхӕдӕг
сӕхицӕн «сӕ хорз куысты тыххӕй» радтой преми... Сӕхӕдӕг
сӕхицӕн байуӕрстой... 3,492 сомы.
Дарддӕр та бадзырд саразджытӕ сӕ кӕнон кӕнынц.
Зинӕ фӕрынчын. Рынчын ӕнамонды хъуыддаг у. Фӕлӕ
Зинӕмӕ, адӕмӕй уӕлдай, иу хорз миниуӕг ахӕм ис, ӕмӕ
низӕй дӕр пайда кӕнын зоны. Мӕйы фӕстӕ райста, кусгӕ
цы рӕстӕг нӕ кодта, уымӕн куысты мызд, стӕй рынчын кӕй
уыд, уый тыххӕй 230 сомы. Ӕмӕ цӕуылнӕ хъуамӕ райса
Зинае ӕнӕ кусгӕйӕ мызд, кӕд ӕмӕ кувӕг дӕр ӕмӕ аходӕг
дӕр йӕхӕдӕг у?
Дарддӕр. Зинӕ хорз зоны, ӕгас адӕймагӕй мин
сомы райсынӕй мард адӕймаджы тыххӕй 200 сомы
райсын пайдадӕр кӕй у, уый. Зинӕйы амондӕн, сӕ дард
хӕстӕджыты зӕронд ус амард. Зинӕ хъарджытӕ кӕнын
байдыдта. Ӕрмӕст марды уӕлхъус нӕ, фӕлӕ директоры
кабинеты. Хъасболат фӕзӕрдӕхӕлд. Ӕмӕ Зинӕ 200 сомы
райста зӕронд усы «рухсаджы» тыххӕй.
«Бадзырды» хабар базыдта заводы хистӕр инженер Курган
ӕмӕ директоры раз ӕрӕвӕрдта ултиматум. Ултиматумы
цӕхгӕрӕй фыст ис: «Мӕ ус, Олгӕ Григоревнӕ, кӕд хӕринаг
кӕнын ӕмӕ буфеты кусын йеддӕмӕ ницы зоны, уӕддӕр
хъуамӕ ист ӕрцӕуа заводы хистӕр экономисты бынатмӕ.
Дзуапмӕ ӕнхъӕлмӕ кӕсдзынӕн ахсӕв 12 сахатмӕ. Уыцы
рӕстӕгмӕ мӕ домӕнтӕ ӕххӕстгонд куынӕ ӕрцӕуой, уӕд-
иу мӕ хъаст ма ракӕнут: цы 23 мин сомы астӕрдтат, уыдон
уын хурмӕ ракалдзынӕн».
Курганы ултиматум ӕххӕстгонд ӕрцыд ӕмгьуыдӕй
2 сахаты раздӕр: Олгӕ бацахста хистӕр экономисты бынат
ӕмӕ дзы ныр цалдӕр мӕйы дӕргъы исы мызд, кӕд дзы
кусгӕ нӕ кӕны, уӕддӕр. Заводы кусджытӕ та ӕртӕ мӕйы
мызд нӕма райстой.
Куыд уынут, афтӕмӕй бадзырдтӕ алыхуызон вӕййынц.
«Рӕстдзинад» 1952аз, 10 февраль, №30
61
КЪУЫБЫЛОЙ РАЙХӔЛД
Дуарӕхгӕдӕй бадтысты Даргъ-Къохы нефтебазӕйы
хистӕр нымайӕг Иван Николайы фырт Степанов ӕмӕ йӕ
хӕдивӕг Зоя Павелы чызг Колесникова. Бадтысты сӕ къухтӕ
сӕ роцъотӕм саразгӕйӕ ӕмӕ зӕрдиаг ныхас кодтой Мӕймӕ
цӕрынмӕ фӕцӕуыны тыххӕй. Цас фӕныхас кодтой, чи зоны,
фӕлӕ иу ахӕмы Степанов, йӕ къух ауигъгӕйӕ, загъта:
-	Уый зын хъуыддаг у. Уымӕн саразӕн нӕй.
-	Саразӕн кӕмӕн нӕй, ахӕмӕй ницы вӕййы царды, -
бамбарын ын кодта Зоя.
Хистӕр нымайӕг та ногӕй хъуыдыты аныгъуылд, армы
тъӕпӕнтӕ сӕрыл сӕвӕрдта, афтӕмӕй. Иу заман аджих.
Стӕй фӕрсы йӕ хӕдивӕджы:
-	Уӕдӕ кӕд афтӕ у, уӕд ма зӕгъ, фӕтӕген ӕмӕ бензинӕй
ӕхца саразӕн ис?
-	Тынг ӕнцонӕй, - дзуапп ын радта Зоя. Мӕймӕ атӕхӕн
дӕр ис? Ис!
-	Уыдон иууылдӕр хорз. Дӕ дзуаппытӕ мӕ зӕрдӕмӕ
рухс уадзынц, фӕлӕ ма ноджыдӕр зӕгь: машинӕ «Победа»
саразӕн дӕр ис бензинӕй?
-	Ис! Тынг рӕсугъд машинӕ. Ӕрмӕст уый тыххӕй хус
ныхӕстӕй хъӕуы хъуыддагмӕ рахизын ӕмӕ «кадртӕ»
бацӕттӕ кӕнын.
-	Цавӕр кадртӕ?
- Бензинӕй ӕхцагӕнджытӕ, - цӕсты фӕныкъуылдмӕ
дзуапп авӕрдта Зоя.
- Уый хорз. Уый дын мае зӕрдӕмӕ цӕуы, - ӕппӕлӕгау
загъта хистӕр нымайӕг йӕ хӕдивӕгӕн ӕмӕ уыцы минутӕй
фӕстӕмӕ тухын байдыдтой цавӕрдӕр къуыбылой. Иван
Николайы фырты цӕхгӕр мадзӕлтты руаджы кадрты
проблемӕ лыггонд ӕрцыд, ӕрмӕст ӕхсӕнады пайдайӕн нӕ,
фӕлӕ сӕ къуыбылойы пайдайӕн. Уыцы къуыбылой та тыхтой
иу цалдӕрӕй иумӕ: Даргъ-Къохы райпо-йы артагуӕйгӕнӕн
дуканийы хицау Къӕбойты Георги, Садоны ӕрзӕткъахӕнты
62
управленийы артаджы скълады хицау Шинкаренко, Даргъ-
Къохы райпо-йы дуканийы хицау Моргуаты чызг, Дыгуры
райпо-йы артаг уӕйгӕнӕн ларечы хицау Тӕкъойы-фырт.
Уӕдӕ кӕд кадрты проблемӕ л ыггонд ӕрцыд, уӕд ма ӕхца
аразын цас зын хъуыддаг уыдис! Ӕппындӕр дзы ницы зын
уыдис. Кӕсут ма: 1951 азы 22 октябры Иван Николайы фырт
йӕ хӕдивӕг Зояимӕ Тӕкъойы-фыртӕн бензин ауагътой
900 килограммы. Тӕкъойы-фырт бензинӕй сарӕзта ӕхца
ӕмӕ дыууӕ боны фӕстӕ се 'хсӕн байуӕрстой 3052 сомы.
8-ӕм декабры та Иван Николайы фырт ӕмӕ Зоя Павелы чызг,
цавӕрдӕр цӕстфӕлдахӕн миты руаджы, фӕпайда кодтой
бензинаей 1017 сомы.
Къуыбылой тылди дарддӕр ӕмӕ цалдӕр боны фӕстӕ
хистӕр нымайӕгӕмӕ йӕ хӕдивӕгӕн сӕ дзыппыты ауагьтой
2117 сомы.
Къуыбылой тылди дарддӕр. Тылди Тӕкъойы-фырты
руаджы. Уый бавдӕлд, ӕмӕ бензин ӕмӕ автолӕй ацарӕзта
ӕхца 22 мин сомы. Иван Николайы фырт ӕмӕ Зоя Павелы
чызг, ацы ӕхца фенгӕйӕ, мӕймӕ цӕрынмӕ фӕцӕуыны
тыххӕй уайтагъд сӕ фӕнд аивтой. Цы сын ис Мӕйы, кӕд
ӕмӕ Даргъ-Къохы нефтебазӕйы диссаджы цард ис, уӕд!
Зоя Павелы чызг дарддӕр тылдта къуыбылой. Ӕртӕ мӕйы
фӕстӕ та Бедухина ӕмӕ Къӕбойы-фыртимӕ сарӕзта уӕззау
операци ӕмӕ се 'хсӕн байуӕрстой 22182 сомы. Ацы хатт
бензинӕй ӕхца аразӕг ӕмӕ уарӕг уыдис Къӕбойы-фырт.
- Ӕхца хорз у, фӕлӕ ног агъуыстытӕ саразын ӕвзӕрдӕр
нӕ уаид, - хъуыды кодта Къӕбойы-фырт ӕмӕ райдыдта
агъуыстытӕ аразын Хуымӕллӕджы...
Бонтӕ цыдысты дарддӕр. Къуыбылой дӕр тылдис размӕ
ӕмӕ фарон октябры, цӕхгӕр мадзӕлттӕ саразгӕйӕ,
Зоя Павелы чызг, Бедухина ӕмӕ Цӕболон нефтебазӕйӕ
фӕфӕсвӕд кодтой 1544 килограммы бензин ӕмӕ дзы ӕхца
сарӕзтой 5237 сомы.
63
<8"®>

Бирӕ рӕстӕг нӕ рауад, афтӕ та фӕзынд Къӕбойы-
фырт. Агъуыстытӕн ма йӕ иу цалдӕр мины хъуыдис ӕхца
ацаразын. Фембӕлдис йе 'рдхӕрттимӕ ӕмӕ 11 сентябры
бензин ӕрбауӕй кодтой 2687 килограммы. Цӕттӕ ӕхца!
9150 сомы! Къуыбылойы райхӕлынмӕ бирӕ нал хъуыди,
афтӕ ма Зоя ӕмӕ Шинкаренко фӕпайда кодтой 10650 сомы.
Уый уыдис фӕстаг стыр операци.
Къуыбылой аегӕр ныддымсти. Сӕмбӕлдис ӕнӕхатыр
ревизорты ӕндон характерыл ӕмӕ фӕстӕмӕ расхъиудта.
Ревизортӕ йын сӕ фидар къухтӕй фӕхӕст сты йӕ кӕроныл
ӕмӕ тулгӕ-хӕлгӕ райдыдта уыцы диссаджы къуыбылой.
Бензинӕй ӕхца нӕ, фӕлӕ дзы тӕнӕг къуымӕл кӕнӕн дӕр
нал уыд. Иван Николайы фырт ныффӕлурс. Кӕд раздӕр
Мӕймӕ цӕрынмӕ афардӕг уӕвыныл хъуыды кодта, уӕддӕр
ныр йӕ сӕр бафснайдта Грознайы, Къӕбойы-фырт фӕлыгъд
Гуырдзыстонмӕ. Иннӕтӕн сӕ дзыхтӕ хӕлиуӕй аззадысты,
къуыбылой кӕронмӕ райхӕлгӕ куы федтой, уӕд ӕмӕ
рахъавыдысты сӕхи фӕйнӕрдӕм айсынмӕ.
- Дыууӕ хохы никуы баиу вӕййынц, дыууӕ адӕймаджы
та - кӕддӕриддӕр. Нӕхи уал бафӕсвӕд кӕнӕм, стӕй... Бон
цӕуы, ӕмӕ йемӕ фарн хӕссы - искуы та фембӕлдзыстӕм, -
дзырдтой кӕрӕдзийӕн ӕнтъыснӕгӕй...
Ӕмӕ кӕй кой кӕнӕм, уыдон иууылдӕр фӕстагхатт ногӕй
иумӕ фембӕлдысты Цӕгат Ирыстоны Сӕйраг тӕрхондоны
агъуысты. Ӕрмӕст ам мӕймӕ фӕлидзыныл ничиуал сагъӕс
кодта уыдонӕй - ам дзуапп лӕвӕрдтой советон тӕрхондоны
раз сӕ фыдраконддзинӕдты тыххӕй, бензинӕй цы 102641
сомы «сарӕзтой», уыдоны тыххӕй.
Ӕмӕуӕд Иван Николайы фырты ӕмӕуымӕн йе'мбаелтты
бауырныдта, бензинӕй канд ӕхца аразӕн нӕ, фӕлӕ ма дзы
тӕрхондонмӕ бахауӕн дӕр кӕй ис, уый.
«Рӕстдзинад», 1953 аз, 20 июнь.
64

<фо®>
ДЕБЕТ КРЕДЕТЫ ӔМБӔРЗТА...
«Алчи зыдгӕнӕджы
Бирӕгъ фӕхоны.
Бирӕгъ зыд кӕй кӕны,
Чидӕридзоны»
(Къоста).
Фӕлӕ мах Ковачев Сергейы фырт Иваны бирӕгь нӕ
хонӕм. Уый хӕссы адӕймаджы ном. Ис ын дыууӕ къахы,
стӕй дыууӕ даргъ къухы. Кусгӕ та кодта Черменыхъӕуы
консервгӕнӕн заводы бухгалтер-финансистӕй ӕмӕ
кассирӕй дӕр.
Ковачев тынг разы уыдис йӕ даргъ къухтӕй ӕмӕ йӕ
«фыцгӕ» сӕры зондӕй.
1949 азы 23 февралы Иван Сергейы фырт Дзӕуджыхъӕуы
паддзахадон банкӕй заводӕн райста 11 мин сомы.
Ӕркӕстытӕ сӕм кодта ӕмӕ нал баурӕдта йӕхи... 10 мин
сомы дзы йӕ дзыппы аскъӕрдта. Ӕмӕ йын батадысты, уӕдӕ
цы уыдаид!
Иван бамбӕрста, ацы «куыст» пайдаджын куыст кӕй
у, уый ӕмӕ дарддӕр йӕ «лӕгдзинад» ӕвдисын райдыдта
уӕндондӕрӕй, хӕлиудзыхтӕ та йӕм фӕйнӕрдыгӕй
кастысты. Уыдонӕй иу уыдис заводы директор Сончик, иннӕ
та заводы хистӕр бухгалтер Талалаев Николай.
Гъе, ӕмӕ уыцы хӕлиудзыхты ӕнӕмӕтдзинадӕй пайда
кӕнгӕйӕ, Иван Сергейы фырты даргъ къухтӕ ӕвнӕлдтой
дарддӕр. Уыцы аз 28 апрелы уый ногӕй паддзахадон банкӕй
райста 10 мин сомы. Райста ӕмӕ сӕ иууылдӕр ауагъта йӕ
хӕлафы дзыппы. Батадысты та йын уыдон дӕр.
- Авгӕй сыгьдӕгдӕр кусӕг у! - дзырдтой дзы заводы
разамонджытӕ.
Ӕмӕ Иван Сергейы фырт ӕнцадгай «сыгьдӕг» кодта,
заводӕн паддзахадон банчы цы счет уыдис, уый. 29 октябры
та уый райста 10 мин сомы. Бакодта хъӕлдзӕг зарӕг ӕмӕ
65
«Интуристы» рестораны бамидӕг йӕ хӕлар Талалаев
Николаимӕ. Цас бахордтой ӕмӕ банызтой, уымӕн мах ницы
зонӕм, фӕлӕ уыцы 10 минӕй заводы кассӕмӕ иу капекк
дӕр кӕй нӕ бацыд, уый бӕлвырд у.
Ахицӕн 1949 аз. Дзӕуджыхъӕуы «Главконсервтрестӕй»
Чермены консервгӕнӕн заводмӕ ӕрцыдысты ревизортӕ.
Скодтой ревизи. Ӕвзӕрӕй ницы раиртӕстой. Ӕлпӕт дӕр
уыд «хорз». Цыбыр дзырдӕй, дебет кредеты ӕмбӕрзта...
Иван Сергейы фырт 1950 азыл сӕмбӕлд ног
«уӕлахиздзинӕдтимӕ». Раст 31 январы уый йӕхи ацарӕзт
чекӕй райста 60 мин сомы заводӕн. Йӕ комыдӕттӕ
ӕруадысты ӕнӕсаст ӕхцатӕм. «Фӕлӕ уый бӕрц?.. Куы нӕ
мын батайой. Цӕй, дӕс мины дӕр бӕласы къалиутыл нӕ
зайынц», - ахъуыды кодта уый ӕмӕ та сӕ дзыпмӕ фӕбырын
кодта.
Иван Сергейы фырт цыбӕлӕй-цыбӕлдӕр кодта. Дӕсгай
минтӕ йӕ цӕсты ницыуал ахадыдтой ӕмӕ 27 мартьийы
20 мины фӕбырыдысты заводы кассӕйӕ цӕстфӕлдахӕджы
дзыпмӕ.
Азы кӕронмӕ ма цалдӕр операцийы акодта. Батадысты
йын се 'ппӕт дӕр. Фӕзындысты та ревизортӕ ӕмӕ та дебет
кредеты бамбӕрзта...
1951 аз... «Бирӕгь йӕ кӕнон зӕнгыл нӕ уадзы».
30 январы хи конд чекӕй банкӕй райста 11.200 сомы. Нал
фехӕлдта йӕ ахуыр ӕмӕ та дзы дӕс мин сомы йӕ дзыппы
баззадысты.
- Хорз нӕу, - дзырдта уый, - ӕвиппайды 20 минӕй дӕс
мин соммӕ ӕргӕпп кӕнын. Фӕлӕ ницы кӕны. Арв куыд
нӕры, афтӕ нӕ цӕвы, - ӕмӕ Дзӕуджыхъӕуы горӕты
«таксийы» тезгъо кодта иу ресторанӕй иннӕ ресторанмӕ.
Фӕстаг хатт ма «Интуристмӕ» куыд фӕцӕйцыд, афтӕ йыл
фембӕлд заводы директор Сончик. Кӕй зӕгъын ӕй хъӕуы,
Сончикӕн уайтагъддӕр минас йӕ былтыл ауад ӕмӕ Иван
Сергейы фыртимӕ фӕмидӕг рестораны. Алы хӕрд, алы
66
нозтӕй ӕрыдзаг кодтой стъол. Бадт бацайдагъ. Ныхас ныхасы
къахта. Директор ӕппӕлын райдыдта йӕ хӕларӕй. Дзырдта
йын: «Низӕй ӕмӕ фыдбылызӕй хызт у, - уый дын мӕ зӕрдӕ
зӕгъы,
Ӕрмӕст ма зарын
Куы зонис, уӕд дӕ
Паддзахӕн дарын
Фӕразид зӕрдӕ».
Уыцы аз ма цалдӕр мины ныкъкъуыллупп кодта заводы
«финансист». Ӕмӕ та ревизортӕ куы фӕзындысты, уӕд
хъуыддӕгтӕ банымадтой хорзыл. Дебет кредеты ӕмбӕрзта...
Фарон цӕстфӕлдахӕг сарӕзта ног «оперативен» пълан.
Уымӕ гӕсгӕ 31 январы ногӕй паддзахадон банкӕй райста
11.125 сомы. «Донласт хуылыдзӕй нал тӕрсы», - загъта
йӕхицӕн ӕмӕ та 11 мин сомӕн сӕ лӕф-лӕф ссыдис йӕ
ӕнӕбын арф дзыппы. Стӕй та ноджыдӕр ӕмӕ ноджыдӕр!
Фӕстаг хатт, фӕндзӕм августы ма йын бантыст дӕс мины
астӕрын.
«Диссаг ӕвналынмӕ, -
Цас ын ӕнтысти!
Уалынмӕ оны стӕг
Хурхы нынныхсти». -
Цыбыр дзырдӕй, фарон 28 октябры паддзахадон
банчы инспектор Данцинин фӕзынди Черменыхъӕуы
консервгӕнӕн заводы. Байдыдта нымайын... Дебет кредеты
нал ӕмбӕрзта: рабӕрӕг, Иван Сергейы фырт 177 мин сомы
кӕй асдӕрдта паддзахадон ӕхцатӕй, уый. Цӕстфӕлдахӕг
ӕррынчын:
«Атылди, адаргьи,
Нал уыд йӕ сӕрӕн».
Фӕлӕ йын ацы хатт ничиуал баххуыс кодта. Хъуыддаг
рауад бынтон ӕндӕрхуызон. Давӕг ӕрлаеууыд тӕрхондоны
раз ӕмӕ йын тӕрхонгонд ӕрцыд 20 азы ахӕстоны фӕбадын.
67
Уый хорз, фӕлӕ хӕлиудзыхтӕн та сӕ дзыхтӕ ӕхгӕд кӕд
ӕрцӕудзысты?
«Рӕстдзинад», 1953 аз, 27 май, №105
КУРОРТЫ АД ТА ЧИ НЕ'МБАРЫ...
Машинӕ фӕлӕууыд ӕмӕ мӕм шофыр сдзырдта:
-	Рахиз, Цӕхӕрцӕст, ӕрбахӕццӕ стӕм.
-	Чысыл фӕлӕу, - загътон ын ӕз, - дохтырмӕ бауайон,
афӕрсон ӕй, куыд вӕййы, цы вӕййы, мыййаг мӕ фӕстӕмӕ
цӕуын куы бахъӕуа...
Чумӕдан систон, ӕмӕ мын шофыр цы агьуыст бацамыдта,
уый кӕрты дуар бакӕнынмӕ куыд хъавыдтӕн, афтӕ мӕ
хъустыл ауад цавӕрдӕр ӕнахуыр богътӕ ӕмӕ хъылл истытӕ.
Мӕ кӕсӕнцӕстытӕ мӕ уӕлӕ акодтон, сабыргай бакастӕн
дуары зыхъхъырӕй. Диссаг! Чи урс халаты, чи ӕнӕуи
дзаумӕтты, афтӕмӕй расур-басур кӕнынц дынджыр
дзӕргъыты ӕд хъыбылтӕ. Хуытӕ дӕр фӕтарстысты ӕмӕ
бӕстӕ сӕ сӕрыл систой. Адӕмы худт, хъӕр ӕмӕ хуыты
хъыллист суанг Алагирмӕ хъуыст. Цалдӕр хъыбылы сӕ
сӕртӕ бруйы фӕйнӕджыты 'хсӕн фӕцавтой ӕмӕ уым
ныссагьдысты. Иуӕй-иутӕ фотоаппараттӕ сарӕзтой уыцы
диссӕгтӕм ӕмӕ къӕппытӕ кӕнынц, раст цыма киножурнал
истой, уыйау.
Цы уа, уый уӕд, цӕуын хъӕуы мидӕмӕ, загътон
мӕхицӕн, ӕмӕ дуар фегом кодтон. Фӕлӕ де знаг дӕр ахӕм
фыдбылызы куы бахауид, ӕз цы ран бахаудтӕн. Хуытӕ мӕ сӕ
хъӕлӕсы ахастой ӕмӕ мӕ тъӕпп фӕцыд дуртыл. Цӕстытӕ
цӕхӕртӕ акалдтой, кӕсӕнцӕстытӕ цы фесты, уый нал
федтон, чумӕдан асхъиудта кӕдӕмдӕр, фегом, ӕмӕ дзы цы
хӕринӕгтӕ уыд, уыдон ныххӕлиу сты зӕххыл. Хуытӕ сыл
сӕхи ныццавтой.
Кӕрты цы адӕм уыд, уыдон циркмӕ кӕсӕгау кастысты
68

<$>&>■
мӕнмӕ. Иутӕ пыррыччытӕ кодтой, иннӕтӕ та мӕстӕй
марӕгау дзырдтой:
- Гье-гье, уый дын кӕй федтам...
Топпы нӕмгуытау ӕфхӕрӕн ныхӕстӕ мӕ хъустыл
уайынц, фӕлӕ йӕ не'мбарын, цӕмӕн мӕм афтӕ мӕсты сты
ацы адӕм, куы никуы сӕ федтон, куы никуы мӕ федтой.
Уалынмӕ шофыр мӕ уӕлхъус лӕууы.
-	Цы фӕдӕ? Куыд дӕ?
-	Цыфыддӕр дӕ хӕдзар фӕуӕд, кӕд мӕ фосы фермӕйы
цы фӕкуыси кодтай.
-	Цавӕр фермае? Уӕлӕ ма дуары сӕрмӕ скӕс.
Ахуысс мын кодта ӕмӕ сыстадтӕн. Бакастӕн къулмӕ
ӕмӕ дзы дынджыр дамгъӕтӕй фыст:
«ВЦСПС
САНАТОРИЙ
ТАМИСК»
Нӕ баууӕндыдтӕн мӕ цӕстытыл. Ногӕй та скастӕн
дуары сӕрмӕ ӕмӕ бараст дӕн мидӕмӕ. «Хорз, - дзурын
мӕхинымӕр - хуы хуы у, фӕлӕ ацы адӕмӕн та цы ракодтон
ӕвзӕрӕй?»
- Уӕ бонтӕ хорз!
- Ӕнӕниз у, Цӕхӕрцӕст! Дӕхи дзӕбӕх кӕнынмӕ
ӕрцыдтӕ?
- Уӕдӕ хуыты концерт фенынмӕ? - сирвӕзт мӕ тызмӕг
ныхас.
- Бахатыр нын кӕн, уӕдӕ, мах дӕ курортторджы
управленийы хицау фенхъӕлдтам ӕмӕ дӕм уымӕн тызмӕг
ныхӕстӕ ӕппӕрстам...
Адӕм ӕмбырд кӕнын райдыдтой мӕ алыварс.
- Ӕз санаторимӕ путевкӕ райстон, - дзуры иу ленинградаг,
- цӕмӕй йӕ зыдтон, кӕдӕм бахаудзынӕн, уый. Къордтӕй-
къордтӕй бон-изӕрмӕ нӕ алыварс зилынц, кӕрт чъизи
кӕнынц ӕмӕ «макӕ» зӕгьӕг нӕй сӕ хицӕуттӕн...
- Нӕ дзы хӕринаг дзӕбӕх кӕнынц, нӕ дзы сыгъдӕгдзинад
ис, нӕ хъӕлдзӕгдзинад, - йӕ ныхас ын айста иннӕ. -
69
Райсомӕй ваннӕ райс ӕмӕ иннӕ уыцы афонмӕ цармӕ кӕс,
- загъта дыккаг.
- Ӕз афтӕ ӕнхъӕлдтон ӕмӕ хуы ӕппӕт фосы мыггӕгтӕй
дӕр ӕдзӕсгомдӕр у, - дзуры санаторийы санитаркӕ
Гусалты Заремӕ, - фӕлӕ уӕлӕ Пагӕты Дебойы гал ӕмӕ
хъуг разындысты бынтон ӕдзӕсгом... Кӕсут-ма: гал бавдӕлд
ӕмӕ 4-ӕм корпусы 22-ӕм палатӕйы ӕрцард, хъугта - 24-ӕм
палатӕйы.
Дебойы ус Катя йӕхи нал баурӕдта:
-Заремӕ куыддзуры, нӕ гал ӕмӕхъугахӕмӕдзӕсгӕмттӕ
не сты. Кӕд ӕнӕдзургӕ нал ис, уӕд цӕуылнӕ кӕнут
санаторийы хистӕр дохтыр Калмыков Анатолийы фондз
хуыйы кой? Кӕнӕ йӕ хӕдивӕг Шатохины иуӕндӕс хуыйы
кой? Кӕнӕ шофыр Бӕтъойы-фырты 10 хуыйы кой? Кӕнӕ
санитаркӕ Шаповалова Клавдияйы хъазтӕ, дзӕргъ ӕмӕ
Юхъыбылы кой?
Сынкъ фегом... Рынчынтӕ санаторийы разамынды
хъӕнтӕ дзурынц, хурмӕ кал ынц диссӕгтӕ. Фӕлӕ сӕм хъусӕг
нӕй, нӕдӕр бынӕттон хицауадӕй, нӕдӕр курортторджы
управленийӕ.
«Митинг» фӕцис, рынчынтӕ сӕхи айстой ал ырдӕм, хуытӕ
дӕр та ӕмбырд кӕнын байдыдтой ӕмӕ хъох-хъох кӕнынц
рынчынты алыварс.
Рынчынтӕ Цӕхӕрцӕст кӕй фӕхуыдтой, уый уыдис Ходы
Дзаххотт.
«ӔЗ НӔ УЫДТӔН, ГИТЛЕР УЫДИ»
Кейтель, Йодль, Геринг, Гесс,
Нал уӕ тавы судзгӕ пец!
Цалынмӕ Германы хъуыддӕгтӕ хорз цыдысты, уӕдмӕ
Кейтель йӕхи хуыдта Германы сӕрымагьз, фашизмы
бындурӕвӕрджытӕй иу.
70
Ӕцӕгдзинадӕй уый афтӕ дӕр уыди. Кейтель Гитлеры
ӕфсӕддон машинӕйӕн йӕ матор кӕй уыд, уый йӕхӕдӕг
зыдта ӕмӕ дзырдта, Гитлер куынӕуал уа, уӕд Кейтель
Германы сӕрымагъз кӕй суыдзӕн, уый. Цӕмӕй зыдта
Кейтель, уый Гитлерӕй фылдӕр кӕй нӕ ахӕсдзӕн политиком
ӕмӕ ӕфсӕддон царды.
Уӕдӕ дзы Кейтелы хӕдивӕг Йодль дӕр хъуаг нӕ баззадис
уӕхстӕй мах дуджы.
Кейтель куыд хӕстон лӕг, афтӕ хӕстон бирӕгътӕ скодта
Германы фӕсивӕдӕй, ӕмӕ сӕ рарвыста Европӕйы алы
бӕстӕтӕм пырх кӕнынмӕ. Уыдон пырх ӕмӕ дӕрӕн кодтой
Польшӕйы, Норвегийы, Данийы, Бельгийы, Голландийы,
Люксембурджы, Югославийы... Уыдон ӕрбахызтысты суанг
Советон Цӕдисмӕ дӕр, пырх ӕмӕ дӕрӕнгӕнгӕ. Пырх
кодтой горӕттӕ, хъӕутӕ сӕ бомбӕтӕй, мардтой зӕрӕдты,
сылгоймӕгты, сывӕллӕтты сӕ топпытӕй, сӕ джебогьтӕй,
сыгътой сӕ арты мингӕйттӕй. Ӕвзӕр митӕ ӕмӕ тыхмитӕ
кодтой сылгоймӕгтӕн, нӕ хотӕн, нӕ мадӕлтӕн.
Уыцы хъуыддӕгтӕ Кейтель зыдта Гитлер ӕмӕ Герингӕй
хуыздӕр.
Кейтель тӕригъӕд нӕ зыдта ӕмӕ нӕ уагьта.
Мӕнӕ ныр сырхзынг уӕхстыл ауыгъдӕй лӕууы
Нюрнберджы тӕрхондоны раз.
Йӕ чъизидзинӕдтӕ йын хурмӕкалӕгау ракалдтой йӕ
размӕ, фӕлӕ фельдмаршал Кейтель хид нӕ кӕны, уый йӕ
фыдракӕндтыл нӕ сӕтты, тох кӕны, йӕ адвокат куыд загъта,
афтӕмӕй, йӕ сӕрыл нӕ, фӕлӕ йӕ цӕсгомыл.
Ӕниу худинаг ӕмӕ ӕфсарм та кӕмӕй агурын?
Уый йӕм куы уыдаид, уӕд ахӕм амынддзинӕдтӕ нӕ
лӕвӕрдтаид йе 'фсӕдтӕн, цӕмӕй мард цӕуой советон
ӕфсӕддон уацартӕ, сылгоймӕгтӕ ӕмӕ политиком
кусджытӕ.
71
Кейтельмӕ ӕфсарм куы уыдаид, уӕд нӕ дзырдтаид:
«Адӕймаджы цард, цы бӕстӕимӕ хӕцӕм, уым мисхалы аргъ
дӕр нӕу».
Ӕмӕ дарддӕр: «Уыдонимӕ архайын хъӕуы, фыдгулау,
иттӕг фыдмитӕ кӕнгӕйӕ, толпы нӕмыгӕй ӕмӕ джебогъы
фындзӕй».
Кейтель уыг уыдис, уӕдӕ цы. Уый уӕд нӕма уыдта судзгӕ
уӕхст, уый нӕма зыдта Нюрнберджы, науӕд 1941 азы 16
сентябрь! нӕ радтаид бардзырд: «Алы немыцаг мард салдаты
тыххӕй марут 80-100 коммунисты».
О, ӕцӕг, ӕцӕг Кейтель йӕ сӕрыл нӕ тох кӕны, уый йӕ
салдӕттыл тох кӕны.
Кӕм ис ам ӕфсарм ӕмӕ цӕсгом?
Гитлер цӕмӕй бахъӕлдзӕг уыдаид, уый тыххӕй йын
Маутхаузены лагеры йӕцурыамардтой50уырыссагафицеры,
зӕгъгӕ, загъта ӕвдисӕн Замп. Ӕвдисӕн Балахат куыд загъта,
афтӕмӕй фыдмитӕ кодтой. 1944 азы уалдзӕджы амардтой
94 хистӕр афицеры, Сырх Ӕфсады сусӕгдзинӕдтӕй кӕй
ницы схъӕр кодтой, уый тыххӕй.
О, о, хорз адӕм!
Кейтель цӕсгомыл мӕлӕг у ӕмӕ та ӕндӕр ран фехсын
кодта 840 уырыссаг уацайраджы.
Афтӕ гъе, цас фылдӕр мардтой лагерты, уыйас Кейтель
рӕзыд ӕмӕ нӕрст.
Курт уыд салдат, фӕлӕ ефрейтор салдатӕй кадджындӕр
кӕй у, уый алчидӕр зоны. Фӕлӕ ефрейторы цин
хуымӕтӕджы райсгӕ нӕу. Уый тыххӕй йӕ марын бахъуыд
1200 адӕймаджы.
Кейтельмӕ уый хорз фӕкаст, ӕмӕ Куртӕн радта хистӕр
ефрейторы цин.
Уый цӕсгом у, гъе! Кейтель йӕхи донӕй не 'хсы, уый
адӕймаджы тугӕй ӕхсы йӕхи.
Раст зӕгъын хъӕуы, фельдмаршал ӕвзӕр ӕфсӕддон цин
нӕу, цалынмӕ уӕхстыл нӕма дӕ, уӕдмӕ. Кейтель уӕхстмӕ
72
куы бахауд ӕмӕ Нюрнберджы тӕрхоны цур куы 'рлӕууыд,
уӕд йӕхи схуыдта салдат.
Гье, гъе, фельдмаршалӕй салдатмӕ... Ноджы цард куыд
диссаг у, мӕнӕ хорз адӕм.
Кейтель цӕмӕй фельдмаршал суыдаид, уый тыххӕй йӕ
царды ӕмбис Гитлеры къӕдзилыл хӕцыдис, зӕронд устыты,
чызджыты, уацайрӕгты дӕсгай минтӕй марын хъуыдис,
уый, кӕй зӕгъын ӕй хъӕуы, ӕнцон ӕмӕ цыбыр фӕндаг нӕ
уыд, фӕлӕ фельдмаршалӕй салдатмӕ ӕрхизынӕн бахъуыд
ӕрмӕстдӕр тӕвд ӕмӕ цыргъ уӕхст. Стӕй Сырх Ӕфсады
джебогъ.
Кейтель хид нӕ кӕны тӕрхондоны раз. «Ӕз нӕ уыдтӕн,
Гитлер уыди» — уый у йӕ хуыздӕр дзуапп тӕрхоны раз. Мах
та афтӕ зӕгьӕм, Кейтель ирон литературӕимӕ зонгӕ куы
уыдаид, уӕд, ӕвӕццӕгӕн, загътаид: «Ӕз нӕ уыдтӕн, гӕды
уыди», зӕгъгӕ. Чи фӕнды уӕд, фӕлӕ уӕхстмӕ куы бахауай,
уӕд дзы рахизӕн нал вӕййы, нал, Кейтель.
Фӕрсынц Кейтелы: «Хоныс дӕхи зылын?»
— Цӕй зылын дӕн, ӕз цыдӕриддӕр кодтон, уыдон —
Гитлеры амындӕй. Уый у аххосджын, ӕз та цы дӕн — Салдат!
Афтӕ гъе, нӕ фельдмаршал агӕпп кодта салдатӕй, фӕлӕ
мингай ӕмӕ дӕсгай мин уацайрӕгты ӕргӕвдынмӕ кӕй
тӕрын кодта, уый нал хъуыды кӕны Кейтель, уый Гитлеры
аххос у, уӕдӕ цы!
Кейтелы ныхасмӕ гӕсгӕ, уый никуы федта Риббентроппы,
Гессы, Герингы ӕмӕ иннӕ лӕгхорты, ӕрмӕст сӕ базыдта
ӕмӕ федта мӕнӕ ам. Нюрнберджы тӕрхондоны.
Ныр уый кӕй хъуамӕ нӕ бауырна? 0, о, ӕууӕндут
Кейтелыл, уый нӕ уыди, гӕды уыди.
Кейтель йӕхӕдӕг нӕ мардта уацайрӕгты. Гитлер йӕ
лӕгмарӕн фӕрӕтӕй куы мардта францаг зӕронд устыты,
чызджыты, уӕд-иу Кейтель та къуыдыр бавӕрдта. Геббельс-
иу йӕ сӕрдасӕн куы цыргъ кодта, уӕд-иу Кейтель та сау дур
балӕвӕрдта.
73
Афтӕ гъе, Кейтель нӕ уыди, Гитлер уыди. Мах та зӕгъӕм:
«Дыууӕйӕ дӕр уыдыстут ӕмӕ ныр нал уыдзыстут!»
Сымах уацайрӕгты сыгьтат пецты, мах та уӕ фендзыстӕм
сырхфындз уӕхстыл.
11. VIII. 194баз.
Нюрнберджы тӕрхоны
куыстмӕ гӕсгӕ.
74
ХЪУСЫНГӔНИНАГ
Дзӕрӕх уыдзӕн къуырисӕры рынчын
Ӕмӕ йӕм дохтыртӕ цӕудзысты.
Куыд дзуры, афтӕмӕй йӕ ус - фыдсыл,
Фӕлӕ йӕм сыхӕгтӕ кӕсдзысты.
Дыццӕджы дӕр нӕ уыдзӕни куысты
Ӕмӕ йыл ма худӕд уӕ зӕрдӕ.
Нӕ бафтыдта кӕйдӕр хисты цӕсты
Ныр риссынц абон та йӕ тъӕнгтӕ.
Ӕртыццӕджы йӕ хӕлӕрттӕм цӕудзӕн.
Ныхас зынаргъдӕр у хӕзнайӕ.
Ӕстӕй йӕ акӕсын, азилын хъӕудзӕн
Йӕ хионтыл, - дзырдта нанайӕн.
Цыппӕрӕмы дыууиссӕдзӕм бон у
Йӕ хорз ӕрвад, сыхаг Куыцыгкӕн.
Ӕмӕ йӕ уым ӕгъдау дӕттын хъӕуы
Кӕннод тӕссаг уыдзӕн фӕсыгкӕн.
Уӕд майрӕмбоны, зонут ӕй дзӕбӕх,
Фӕхъӕуы сыхӕгтӕм фӕдзурын.
Ӕмӕ нӕ директор, уӕхи Дзӕрӕх
Хатыртӕ уе 'ппӕтӕй дӕр куры.
Ныр ног ӕгъдаумӕ гӕсгӕ сабат дӕр
Нӕу кусгӕ бон, фӕлӕ Дзӕрӕхӕй
Нӕ кӕны рох, кӕй ис кӕмдӕр Хуыцау,
Йӕ куыстыл сӕмбӕлӕд дзӕбӕхӕй!
Хуыцаубон та фӕллад уадзын хъӕуы
Фыргуыстӕй адӕймаг фӕлмӕцы.
Нынтъыхта та, зылын-мылын цӕуы
Йӕ ус, йӕ бинонтӕм фӕхӕцы.
75
Дзӕрӕхыл ам ныхас нӕ цӕуы,
Фӕлӕ нӕм бирӕ ис Дзӕрӕхтӕ.
Ӕмӕ сын бамбарын фӕхъӕуы
Кӕй ахсынц дзӕгъӕлы бынӕттӕ!
1971 азы январь.
ӔДЗӔСГОМЫ ЦӔСГОМ
(Ныхаслӕг ӕмӕусы ӕхсӕн, кӕнӕ цардхалӕн митӕ)
Цӕй лӕг, дам, дӕ, дӕ номыл бадын,
Мӕ зӕрдӕ та Цӕлыччы ис.
Мӕнгардӕй демӕ, дам, фӕхъазын
Мӕ хуылфы та уӕртджын хӕфс ис.
Цӕй лӕг, дам, дӕ - ӕхца ӕрбахӕсс
Ӕмӕ мӕрдхуыстӕй дӕр фӕхуысс.
Ӕстӕй, дам, хохы цъуппӕй ракӕс
Цы дӕ фӕнды, гье уый мыл мыс.
Цӕй лӕг, дам, дӕ, мӕ лӕг ӕндӕр у
Ды та, дам, формӕйӕн хъӕуыс.
Фӕуӕд, дам, лӕг, фӕнды - гӕлӕбу
Ӕрмӕст мын акӕнӕд хъӕбыс.
Цы у лӕг та? Фӕзӕгъы сонтӕй
Хъӕуы ӕхца, хӕзна, пайда!
Ӕрфӕрсут ӕй сымах та зондӕй
Бынтон кӕд не ысси ӕрра.
Фӕдзуры алы ран: «Цӕмӕн уон
Мӕ лӕгӕн кад дӕттӕг чындзау?!»
Лӕгмӕ куыд аздаха йӕ ӕргом
Куы фестад йе 'фсин ын сындзау.
76
Фӕцӕйтӕхы быдырӕй хохмӕ
- Нӕ лӕг цыфӕндыдӕр кӕнӕд -
Цӕттӕ у бинонтимӕ тохмӕ
Дӕлдзӕх, дам, ме 'фсин дӕр фӕуӕд.
Чындзы, дам, уый тыххӕй нӕ цыдтӕн
Цӕмӕй ӕгъдӕуттӕ уын кӕнон.
Куы загътон, формӕйӕн ӕрцыдтӕн
Фӕлӕ нӕ загътон ӕз - дӕу уон.
Цӕмӕн хъӕуынц дӕ зонд, дӕ хъару
Дӕ кад, дӕ рад ӕмӕ дӕ тых?!
Мӕнӕн та, дам, мӕ сӕр мӕ бар у
Ӕмӕ дӕн уый тыххӕй хъӕддых!
Йӕ мад - йӕ фарс, мӕ цард мын халы
Хуыдзармӕй - не 'фсинӕн цӕсгом.
Ӕмӕ йӕм кӕс - кӕмдӕр та хъазы
Йӕ сусӕг лӕгимӕ ӕргом.
Цы загъдӕуа? Сырх-сырхид былтӕ
Йӕ сӕрыл хосы цъына ис.
Ӕрра куыдзау тызмӕг йӕ митӕ
Ӕссара уастӕн мын фыдниз!
1970 азы 21 октябрь.
77


УӔЛӔМХАСӔН
Ходы Дзаххотт ӕмӕ Дзугаты Буцкӕйы
фельетонты тыххӕй
Дыууын ӕмӕ ӕртынӕмазты, нӕ бӕстӕйы адӕм ног царды
къӕсӕрыл куы бахызтысты, уӕд сӕ размӕ слӕууыди бирӕ
ног фарстатӕ. Коммунистом парти ӕмӕ Советом хицаудзинад
нӕ цы ног цардыл ахуыр кодтой - Советом царды уаг, уым нал
фидыдтой зӕронд цардӕй баззайгӕ ӕгъдӕуттӕ: гуымиры
къӕдзӕхтӕн, бӕлӕстӕн, дзуӕрттӕн кувын, сылгоймаджы
дӕлбары бынаты ӕвӕрын, ӕнӕхъуаджы хистытӕ ӕмӕ
куывдтӕ кӕнын, сауджынтӕ ӕмӕ моллоты амындтӕм
хъусын ӕмӕ ӕндӕртӕ.
Индустриализаци ӕмӕ коллективизацийы дуг куы
ралӕууыди, уӕд уый дӕр ӕрдомдта фӕллойгӕнджытӕй
бирӕ ног ӕгъдӕуттӕ: паддзахады ӕмӕ ӕхсӕнады
пайдайӕн зӕрдиаг ӕмӕ ӕнӕсайд фӕллой кӕнын,
ӕхсӕнады мулк хъахъхъӕнын дзӕгъӕлы сӕфтытӕй ӕмӕ
хӕлӕттаггӕнджытӕй...
Рагон зӕронд царды фӕндагӕй раздӕхын чи нӕ куымдта
ӕмӕ ног царды ӕгъдӕуттӕ чи хӕлдта, уыдонимӕ тох
кӕныны тыххӕй уыди ӕмӕ абон дӕр ис хорз хӕцӕнгарз:
газеты мыхуыргонд фельетон.
Фельетон у францусаг ныхас - газеты статья исты ахсджиаг
темӕйыл. Айв ӕмӕ худӕджы ныхӕстӕй уайдзӕф кӕны
фельетон фыссӕг, царды цы ӕнӕфенд митӕ фены, уыдонӕн.
Зӕгъӕм, мӕнӕ ахӕм хуызы фыст фельетонӕй - «Бӕхты куыд
ӕмӕ кафт». Уым Ходы Дзаххотт фыссы: «Иу бон ӕрцӕйуадтӕн
Кӕрдзыны коммунӕ «Сырх Октябры» цурты. Хъусын, - ӕнӕ
сӕр, ӕнӕ сӕрст бӕхдонӕй хъуысы кӕуын. Дзыхълӕуд
фӕкодтон, ай цы хабар у, зӕгъгӕ. Уалынмӕ бӕхдонӕй
рауади иу бӕх кӕугӕ. Мӕн куы ауыдта, уӕд фефсӕрмы ис,
78
йӕ куыд фӕкъаддӕр кодта, йӕ цӕстытӕ асӕрфта... Уалынмӕ
иннӕ бӕхтӕ дӕр рацыдысты...»
Автор дарддӕр фыссы: «Хорз фӕкуыдтой, коммунӕ
«Сырх Октябры» цыдӕриддӕр бӕхтӕ уыди, уыдон, ӕз дӕр
семӕ, афтӕмӕй. Стӕй уӕд кӕуынхъӕлӕсӕй схӕцыдысты
дзурыныл...»
Дарддӕр фельетон кӕсӕг бӕхты ныхӕстӕй базондзӕн:
нӕй сын хъарм бынат ацы зымӕгон уазалы, нӕй сын хӕринаг
дӕр фаг, афтӕмӕй куыстӕй сӕхиуыл нӕ ауӕрдынц...
Кӕй зӕгъын ӕй хъӕуы, бӕхтӕ кӕугӕ ӕмӕ дзургӕ нӕ
фӕкӕнынц, фӕлӕ цӕмӕй ацы ӕдзӕллаг разамонджытыл
тынгдӕр фӕхудой фельетон кӕсджытӕ, уый тыххӕй автор
коммунӕйы бӕхты сдзурын кодта адӕймаджы хуызӕн.
Гье уый мидӕг ис фельетонӕн йӕ тых, йӕ ахадындзинад.
Афтӕ фӕзындысты ацы фельетонтӕ дӕр 45 азы размӕ
нӕ газетты. Ӕз хорз хъуыды кӕнын, цас тых уыди уыцы азты
алы фельетонмӕ дӕр, нӕ царды хӕлмӕгтимӕ тохы.
Хъыгаг у, фӕлӕ ма ныртӕккӕ дӕр бирӕ ис нӕ царды
уыцы нӕбӕззон ӕгъдӕуттӕ ӕмӕ митӕй.
Цӕгат Ирыстоны наукон-иртасӕн институты директор
Чъерджиаты Хазбийы курдиатмӕ гӕсгӕ бакастӕн
ацы ӕмбырдгонды къухфыстытӕ. Сты дзы, 30-ӕм азты
газетты мыхуыргонд чи ӕрцыди, ахӕм фельетонтӕ ирон
ӕвзагыл. Уыдысты газеттӕ «Рӕстдзинады» ӕмӕ «Ӕрыгон
Бол ьшевиччы» мыхуыргонд, ӕрӕмбырд сӕ кодта фел ьетонты
автортӕй иу - Ходы Дзаххотт. Сӕ автортӕ сты: Дзугаты Буцкӕ
ӕмӕ Дзаххотт йӕхӕдӕг.
Фельетонтӕн сӕ темӕтӕ сты, ног цард аразыны
къӕсӕрыл адӕмы размӕ цыдӕр цӕлхдуртӕ чи ӕвӕрдта,
ахӕм адӕймӕгты ныхмӕ - кулактӕ ӕмӕ сӕ фӕсдзӕуинтӕ,
дзуӕрттӕн кувджытӕ, къамӕй фӕрсджытӕ, сауджынтӕ,
моллотӕ, ӕхсӕны мулк хӕлӕттаггӕнджытӕ, ӕхсӕны ӕмӕ
паддзахады хӕдзарӕдтӕм уазал цӕстӕй кӕсджытӕ ӕмӕ
ӕндӕр ахӕмтӕ.
79

50 азы размӕ фыст чи уыди, уыцы фельетонтӕй бирӕтӕ,
сӕ дӕсныйадмӕ гӕсгӕ, абоны фельетонтимӕ абаргӕйӕ
сты дӕсныдӕр фыст. Ноджы сӕ темӕтӕм гӕсгӕ, ныртӕккӕ
дӕр ма цард кӕмӕй хъӕрзы, ахӕм нӕбӕззон ӕгъдӕуттыл
кӕй дзурынц, уый тыххӕй сӕ мыхуыры ног рауадзын уыдзӕн
пайдайаг хъуыддаг, уӕлдай дӕр та нӕ фӕсивӕдӕн.
Бӕдоаты Хъазыбег
(Разныхас, рухс чи нӕ федта, ахӕм чиныгӕн)
Фыццаг ирон аецаег фельетонтӕ
Дзаххотт, мӕ хорз хӕрӕфырт!
Зӕрдиагӕй, ӕхсызгонӕй бакастӕн дӕ фыстытӕ ӕмӕ
Буцкӕйы фыстытӕ дӕр (фыццаг ирон ӕцӕг фельетонтӕ).
Иунӕг дӕр дзы нӕй, ӕз йӕ заманы мыхуыры кӕй нӕ
бакастӕн, ахӕм. Ӕрӕмысын мын кодтой уӕды заманы
хъуыддӕгтӕ ӕмӕ царды нывтӕ, бирӕ мӕ фӕхудын кодтой.
Кӕй зӕгъын ӕй хъӕуы, Буцкӕмӕ дӕуӕй фылдӕр уыдис
фӕлтӕрддзинад фельетонтӕ фыссынмӕ, уый хистӕр уыд
дӕуӕй, уӕды заман чингуытӕ дӕр, ӕвӕццӕгӕн, дӕуӕй
фылдӕр бакастис ӕмӕ зонгӕ дӕр фылдӕр кодта. Фӕлӕ
уый хыгъд, ды та уыдтӕ къӕрцхъусдӕр, дарддӕр уынагдӕр,
цырддзастдӕр ӕмӕ уый руаджы уынгӕ дӕр фылдӕр кодтай:
дӕ фыстытӕ мидисджындӕр, ахсджиагдӕр сты, зӕронд дӕр
сындӕгдӕр кӕнынц Буцкӕйы фыстытӕй. Фӕлӕ ныртӕккӕ
ныхас ууыл дӕр нӕ цӕуы. Ныхас цӕуы ӕмӕ хъуамӕ цӕуа сӕ
рауадзыныл.
Ӕмӕ мӕм афтӕ кӕсы, цыма сын, ныр цы уавӕры сты,
уыцы уавӕры ӕмӕ хуызы мыхуыры зын рацӕуӕн уыдзӕн.
Чи сӕ касти ӕмӕ дын зӕрдӕтӕ чи ӕвӕрдта, рауаддзыстӕм
сӕ, зӕгъгӕ, уыдон дын ӕрмӕст зӕрдӕтӕ ӕвӕрдтой, ӕцӕг
хъуыддагӕй та дын ӕххуыс нӕ фӕуыдзысты. Уыцы хуызы
фельетонтӕн мыхуыры рауадзӕн нӕй, ничи айсдзӕн
йӕхимӕ ахӕм хӕс.
80
Цы бакӕнын хъӕуы, цӕмӕй мыхуыры рацӕуой, уый
тыххӕй?
Фыццаджыдӕр дӕу хъӕуы принципиален ӕгъдауӕй
фарст алыг кӕнын рауагъдады разамындимӕ, мыхуыры сӕ
кӕй рауаддзысты, уый тыххӕй.
Дыккаджы, фельетонтыл литературой ӕгъдауӕй хъӕуы
зӕрдиаг куыст бакӕнын: хъуамӕ сыл бакуса дӕсны стилист,
ӕвзагӕй ӕмӕ юморӕй ифтыгьд чи уа, ахӕм адӕймаг ссарын
хъӕуы ӕмӕ сыл хъуамӕ бакуса чингуыты рауагъдады
курдиатӕй. Хъыг дын ма уӕд, Дзаххотт, фӕлӕ дӕууӕтты
дӕр ӕмӕ Буцкӕйы фельетонты дӕр дзӕвгар цыдӕртӕ
фӕзӕронд сты, се 'рмӕгмӕ сын нырыккон цӕстӕнгасӕй
акӕсын хъӕуы, нӕмттӕй бирӕ аивинаг сты, стӕй канд
фельетонты нӕмттӕй нӕ - суанг архайджыты нӕмттӕй дӕр,
- уый уацмыстӕн пайдадӕр у, дӕхимӕ дӕр ницы уайдзӕф
ӕрхаудзӕн. Чиныг куы рацӕуа, уӕд дзы канд дӕхи зӕрдӕ
нӕ - хъуамӕ дзы разӕнгардӕй баззайой чиныгкӕсджытӕ
се 'гас дӕр. Хъыгагӕн, ныртӕккӕ ахӕм уавӕры нӕма сты
фель|тонтӕ.
Ӕз*цы куыстӕй зӕгъын, ома - стилисты куыст, литературой
редакци кӕнын, уый бирӕ-бирӕ ахӕссӕд ӕрмӕст иу кӕнӕ
дыууӕ къуыри. Ӕмӕ уӕд чиныджы рауадзын гуырысхойаг
нал уыдзӕн. Йӕ рацыд та уыдзӕн чиныгкӕсджытӕн стыр
цины хъуыддаг.
Дӕ хӕрзтӕм бӕллӕг - Плиты Грис.
12/ХП-77аз.
(Рухс нӕ фенӕг чиныгӕн рецензи)
Газет «Рӕстдзинад»-ы редакцийӕ фыстӕджытӕ
Зынаргъ ӕмбал Ходы Дзаххотт!
Нӕ большевиком мыхуыры ахсджиаг бынат ахсы
фельетон. Фельетон у нӕ мыхуыры ӕрмӕджы цыргъдӕр
формӕтӕй иу, критикӕ ӕмӕ хи критикӕйы хуыздӕр формӕ.
81


Фӕстаг рӕстӕг «Рӕстдзинады» фӕрстыл, стӕмтӕй
фӕстӕмӕ, фельетонтӕ мыхуыргонд нал цӕуы. Уый у газеты
куыстӕн стыр аипп хъуыддаг. Редакци дӕуӕй куры, куыд
нӕ активон уацхӕссӕг-фельетонист, цӕмӕй дарддӕр арӕх
фыссай газетмӕ критиком статьятӕ фельетонты формӕйӕ.
Уыцы хъуыддаг стыр пайда ратдзӕн, нӕ куыстуӕтты,
кусӕндӕтты ӕмӕ нӕ адӕмон хӕдзарады ӕппӕт къабӕзты
ма цы хъуагдзинӕдтӕ ис, уыдонӕн аиуварс кӕнынӕн.
Бӕрнон редактор ЧелӕхсатыА.
Уацхӕсджыты хайады сӕргълӕууӕг Хуытъинаты Ц.
1950 азы 23 июнь.
* * *
Ӕрӕджы «Рӕстдзинады» газеты цӕуын байдыдта
сатириком къуым «Рӕстдзинады уӕхст», зӕгъгӕ. Нырӕй
фӕстӕмӕ уый цӕудзӕн къуыри иу хатт.
«Рӕстдзинады уӕхст» уадзгӕйӕ, редакци йӕ размӕ
ӕваеры хӕс, цӕмӕй цыргь сатириком мадзалтӕй ноджы
карздӕр тох цӕуа, нырма сӕфт чи не 'рцыд, уыцы ӕнӕуаг
миты ӕмӕ зианхӕссӕг ӕгъдӕутты ныхмӕ (ӕхсӕнадон кол-
хозон исбон давджыты, спекуляцигӕнджыты, гӕртамхорты,
бюрократты, критикӕйы дӕрӕнгӕджытӕ, куыстадон
дисциплинӕ ӕмӕ ӕхсӕнадон ӕгъдау халджыты, капитализ-
мы ӕмӕ феодалон зианхӕссӕг ӕгьдӕутты ӕмӕ ӕндӕртӕ).
Редакци дӕ фӕбузныг уыдзӕн, «Рӕстдзинады уӕхсты»
нӕм уӕлдӕр фарстаты фӕдыл бӕлвырд факттӕ куы фыссай,
уӕд.
Культурен хайады сӕргълӕууӕг Цырыхаты М.
82
-Фф>-
Ходы Дзаххотт - Рабфачы ахуыргӕнинаг
(г. Ленинград, 1932 аз).
83

Калачы (Тбилиси) ӕфсӕддон-политикон училищейы
курсант (Калак, 1938 аз).
84
Рахизӕрдыгӕй галиуӕрдӕм бадынц: Калачы ӕфсӕддон-
политикон училищейы курсант Ходы Дзаххотт,
Фӕскавказы ӕфсӕддон зылды командыгӕнӕг, ӕфсады
инӕлар И. Тюленев, уыцы зылды Ӕфсӕддон советы уӕнг
Доронин ӕмӕ политуправленийы хицау Санахъойы-фырт.
Иннӕты нӕмттӕ бӕрӕг не сты.
85
00
о\
Ӕвзаджы фарстаты фӕдыл конференцийы архайджытае. Ходы Дзаххотт лӕууы астаеуӕй сау
цухъхъайы (г. Дзӕуджыхъӕу, 1936 аз).
СӔРГӔНДТӔ
ХЪАРМ АХОДӔНТӔ ӔМӔ УЫРЫТӔ.............................3
ДЗЫГЫЙЫ ХЪУГ - ӔХСЫРЫ ЦАД.............................6
КЪАЛОСТӔ ӔМӔ КӔРЧЫТӔ..................................8
ГОРЧЫКК ӔНӔГЪДАУ НӔ РАЗЫНД............................9
МӔЛӔТЫ ТӔРХОН........................................11
КЪОСТАЙЫ СЛ УЖБӔ.....................................12
ФЫН НӔУ, БӔЛВЫРД.....................................15
ДЗУЦЦЫ-ФЫРТ АМӔЛТТӔ КӔНЫ.............................17
ЧИКӔЙ?...............................................18
ТЫБАУЫ ЦЪУПП РАХАУДИ.................................21
«ЧЫСЫЛ ЦЫДӔР»........................................22
БӔХТЫ КУЫД ӔМӔ КАФТ..................................25
ЗАУЫРЫ ЦОППАЙ ОБАУЫ АЛЫВАРС..........................27
ХЪУЛОНӔЙ, ЛАЗИНКАЙӔ, УРС ФЫСӔЙ - ЧИ?.................29
ЦӔЛЫКК ЙӔХЪАСТХӔССЫ..................................32
ТАМАРӔ - ДЗӔНӔТЫ ЦЪИУ................................35
БАЗОН-БАЗОНИНӔГТӔ....................................37
СЫВӔЛЛӔТТЫ САГЪӔС КӔРИВӔНТЫЛ.........................39
ӔНӔЗОНГӔЙЫ ПИСМО ХАДЖУМАРМӔ..........................41
ӔНӔ МАРД ӔРДИАГ......................................43
СӔНИАТЫ ТУХИТӔ.......................................46
«ДЗУАРДЖЫН БӔСТӔ - ДЗУАРЫХЪӔУ».......................49
ДЗУЛЫЛ «ТОХ».........................................51
РАДЖЫМА-РАДЖЫ ХЪӔУ ФАДЖЫСЫ БЫН ФӔЦИ..................53
ХАТИАГ ӔВЗАГ ТАУДЖЫТӔ................................56
ИУ «БАДЗЫРД» ӔМӔ ИУ УЛТИМАТУМЫ ТЫХХӔЙ................59
КЪУЫБЫЛОЙ РАЙХӔЛД....................................62
ДЕБЕТ КРЕДЕТЫ ӔМБӔРЗТА...............................65
КУРОРТЫ АД ТА ЧИ НЕ ‘МБАРЫ...........................68
«ӔЗ НӔ УЫДТӔН, ГИТЛЕР УЫДИ»..........................70
ХЪУСЫНГӔНИНАГ........................................75
ӔДЗӔСГОМЫ ЦӔСГОМ.....................................76
УӔЛӔМХАСӔН
Ходы Дзаххотт ӕмӕ Дзугаты Буцкӕйы фельетонты тыххӕй..78
Фыццаг ирон ӕцӕг фельетонтӕ..........................80
Газет «Рӕстдзинад»-ы редакцийӕ фыстӕджытӕ............81
Литературно-публицистическое издание
Ходов Дзаххотт
МОЛОЧНОЕ ОЗЕРО
Фельетоны
Редактор Т.Т. Техов
Технический редактор Е.Н. Маслов
Компьютерная верстка А.В. Черная
Дизайн обложки Е.Н. Макарова
Подписано в печать 25.12.16.
Формат 60x84 716. Бум 65 гр. Печать цифровая.
Гарнитура «Мтюп». Усл. п.л. 5,0
Тираж 100 экз. Заказ №209.
Отпечатано ИП Цопановой А.Ю.
362000, г. Владикавказ, пер. Павловский, 3
е-таН: по-8О1§81@таП.ги
Ходы Джиуӕры фырт Дзаххотт райгуырд Зӕронд
Бӕтӕхъойыхъӕуы 1913 азы зӕхкусӕджы хӕдзары.
1937-1946 азты уыд Сырх ӕфсады рӕнхъыты. Архайдта
Финляндийы ӕмӕ Польшӕйы хӕстон быцӕуты,
уый фӕстӕ - Фыдыбӕстӕйы Стыр хӕсты. 1938 азы каст
фӕци Калачы ӕфсӕддон-политикон училище.
Зындгонд журналист, уый XX ӕнусы 30-50-ӕм азты
йӕ фельетонтӕ мыхуыр кодта газеттӕ «Рӕстдзинад» ӕмӕ
«Ӕрыгон большевик»-ы. Куыста Ирыстоны паддзахадон
рауагъдады, Ирон театры ӕмӕ Филармонийы.