«гъуызагты ггег
Яӕскъӕвдл
^ХУР БОН

Отсканировано в ноябре 2022 года
специально для эл. библиотеки
паблика «Бӕрзӕфцӕг»
(«Крестовый перевал»).
Скангонд ӕрцыд 2022 азы ноябры
сӕрмагондӕй паблик «Бӕрзӕфцӕг»-ы
чиныгдонӕн.
ВКОНТАКТЕ И«р://ук.сот/Ьагга1сад
ТЕЛЕ ГРАМ ННрзг/Д.те/ЬаггаТсад!
ӔГЪУЫЗАРТЫ ГЕОР
ЖСКТӔВДЛ
ХУР БОН
ЦӔГАТ ИРЫСТОНЫ ЧИНГУЫТЫ РАУАГЪДАД
ОРДЖОНИКИДЗЕ * 1963
Алыхуызон сты сӕ тематикӕмӕ гӕсгӕ ацы радзырд-
тӕ. Автор йа^ хъус дары нӕ абоны царды хицӕн фӕ-
зындтытӕм, уыны, раззагдӕр зондахастыл хӕст чи у,
уыдоны. Ахӕм у паддзахадон фӕдзӕхстады инспектор
Мӕхӕмӕт. Тыхст сахат уый адӕймагӕн баххуыс кӕп-
дзӕн сыгъдӕгзӕрдӕйӕ, иунӕгӕй йӕ нӕ ныууадздзӕн.
Мӕхӕмӕты фӕндиагӕй йӕ къахы алгъ дӕр никӕмӕн
сриссид (радзырд «Фӕскъӕвда хур бон»).
Сабитӕ сты дидинджытӕ, сты нӕ фидӕн. Уыдоны
цинӕй хайджын уӕвын у стыр амонд. Ахълӕуӕн никуы
райхӕлди йе ’рфгуыты ӕлхынцъ, йӕ дзыхӕй никуы
схаудта фӕлмӕн ныхас, хъӕбул цы ад кӕны, цалынмӕ
уый базыдта, уӕдмӕ («Хуры тын»).
Автор куыдфӕндыйы цӕстӕй нӕ кӕсы, искӕй фӕл-
лойӕ чи цӕры, сайӕн митӕ чи кӕны, ӕмӕ нӕ адӕмы
размӕцыдӕн цӕлхдуртӕ чи ӕвӕры, уыцы хицӕн адӕй-
мӕгтӕм, ӕргом сын кӕны се ’цӕг хъуыдытӕ, хурмӕ
сын хӕссы сӕ галиу хъуыддӕгтӕ («Зӕрдӕдзӕф», «Бибо
дӕр уарзы адджииаг», «Комдзӕуджытӕ» ӕмӕ гендӕр
радзырдтӕ).
Агузаров Георгий Афанасьевич
СВЕТ ПОСЛЕ БУРИ
Рассказы на осетинском языке
СЕВЕРО-ОСЕТИНСКОЕ КНИЖНОЕ ИЗДАТЕЛЬСТВО
Орджоникидзе * 1963
ФӔСКЪӔВДА ХУР БОН...
Чн нӕ зоны, нӕ горӕты цӕрджытӕй Дзапарты Мӕ-
хӕмӕты! Кусгӕ чи кӕны, ныхас уыдоныл цӕуы.
— Ӕмӕ цӕмӕй фесгуыхт уагӕр? — бадис кӕндзӕн
исчи.
Цӕвиттон, Мӕхӕмӕт цы куыстуаты къӕсӕрӕй нӕ
бакаст, ахӕм зынӕй разындзӕн. Мӕхӕмӕт паддзахадон
фӕдзӕхстады инспекторӕй кусын куы райдыдта, уӕдӕй
нырмӕ йӕ раздӕры куыстытӕ йӕ зӕрдӕмӕ нал цӕуынщ
Ныр та! Адӕймагӕн йӕхи куы бафӕдзӕхсын кӕны, уӕд
ӕм афтӕ фӕкӕсы, цыма йӕ ӕнӕнхъӕлӕджы зындзинӕд-
тӕй бахызта. Алы хатт дӕр адӕмимӕ йӕ ныхас райда-
йы афтӕ:
— Куы фӕсахъат уай, миййаг, дӕ бон ныры хуызӕн
кусын куынал уа (уымӕй дӕ хуыцау бахъахъхъӕнӕд),
3
уӕд, дӕ хорзӕхӕй, дӕ улупа—цӕттӕ. Ӕрмӕст дӕхи ба-
'фӕдзӕхс рагацау.
Искуы сахъат адӕймагыл куы фембӕлы, уӕд Мӕ-
хӕмӕт хъуыдыты ацӕуы: «Цымӕ паддзахадӕй исты ӕх-
хуыс исы? Цымӕ куыд ӕгъдауӕй фӕсахъат уыдаид?»
Хатгай йӕхи нал бауромы, комкоммӕ йӕм бацӕуы
ӕмӕ йӕ аивӕй бафӕрсы. Дзуапп йӕ зӕрдӕмӕ куынӕ
фӕцӕуы, уӕд йӕ сӕр банкъусы ӕмӕ фӕзӕгъы: «Ӕнӕмӕт-
дзинад». Ӕрмӕст йӕ хуыздӕр лымӕнтӕй иу, йӕ сыхаг
Кукуты Уазджери ӕртӕ аз.ы дӕргъы къӕрттӕй цъула не
’ппары.
— Дӕ хорзӕхӕй, Мӕхӕмӕг, ацы хатт мын фӕдзӕх-
стады тыххӕй иу ныхас дӕр ма скӕн, — фӕзӕгъы Уаз-
джери, куы фембӕлынц, уӕд.
Мӕхӕмӕт дӕр йӕ мидбылты бахуды:
— Мӕнӕн ӕй цы бузныггад кӕныс, мӕ хур. Дӕхи
фӕдзӕхсыс, дӕхи!..
— Нӕ, нӕ, кой дӕр мацы скӕ!..
Ӕмӕ йӕ фӕстагмӕ йӕхи бар пыууагъта, фӕлӕ уӕд-
дӕр разы нӕ уыд, Уазджери паддзахадыл йӕхи кӕй нӕ
фӕдзӕхсы, уыимӕ. Афтӕ кӕй уыди, уый иу бон рабае-
рӕг. Райсомӕй хур кастис, спхӕрттӕм ӕввахс ранӕй-
рӕтты фӕхъуынтъызтӕ, чысыл фӕстӕдӕр мигътӕ хӕл-
бурцъытӕ систой.
Уалынмӕ арв ныггӕрӕхтӕ ласта, къӕвда ставд ӕр-
тӕхтӕй ӕмдзӕгъд кӕнын райдыдта уӕлхӕдзӕрттыл...
Рауадаид сахаты ’рдӕг ӕмӕ бӕстӕ ныссабыр, фӕсси-
хӕрттыл хур парахатӕй ӕркаст ӕмӕ ӕрдз ныррухс.
Уӕлдӕф афтӕ сыгъдӕг уыд, ӕмӕ дзы адӕймаг улӕфы-
нӕй не ’фсаест. Уӕнгтӕ срог сты. Адӕм сӕхи райстой
уынгтӕм, Мӕхӕмӕт дӕр йӕ къӕдз лӕдзӕгимӕ фи-
сыныл иу ран бӕлӕсты бын бандоныл йӕхи ӕруагъта.
Ӕхсызгонӕн улӕфыд сыгъдӕг уӕлдӕф...
Къӕвда Уазджерийы ӕрцахста Терчы фале, иу хӕ-
дзары дӕлбазыр балӕууыд ӕмӕ кӕронмӕ фенхъӕлмӕ
каст. Къӕвда куы фенцад, уӕд йӕ ных сарӕзта бульвары-
рдӕм. Мӕхӕмӕты дардӕй ауыдта. Уазджери сӕры-
стырӕй фӕйнӕрдӕм фӕлгӕсыд, бӕлвырд, уымӕн дӕр
ӕрдзы рӕсугъддзинадӕй йӕ зӕрдӕ рухс уыд. Фӕлӕ дын
ӕвиппайды цыма йӕ къах стыр дурыл скъуырдта, уыйау
размӕ цудӕгау фӕкодта ӕмӕ йӕ мидбынаты ӕрхауд.
Мӕхӕмӕт ӕй куы ауыдта, уӕд цырд йӕ бандонӕй фе-
стад ӕмӕ, йӕхинымӕр хъуыр-хъуыргӕнгӕ азгъордта.
4
Уазджери цъусдуг ӕнӕзмаелгӕйӕ ахуыссыд асфаль-
тыл, стӕй йӕ рахиз къух ивазын райдыдта йӕ къахмӕ,
фӕлӕ йӕм не 'ххӕссыд... Уӕдмӕ йӕм Мӕхӕмӕт дӕр ба-
хӕццӕ, йӕ лӕдзӕг иуварс ӕрӕвӕрдта ӕмӕ йӕ уӕлхъус
дзуццӕджы ӕрбадт.
— Цы бакодтай? Уый цы бакодтай, Уазджери?
— Цы бакодтон? Цӕй тыххӕй зӕгъыс?
— Куы дын дзырдтон, дӕхи бафӕдзӕхс, дӕхи бафӕ-
дзӕхс... Коммӕ нӕ бакастӕ. Ныр куыд уыдзынӕ? Къах,
къах, Уазджери...
Уый сыстад сабыргай, къорд къахдзӕфы акодта
къуылых-къуылых. Мӕхӕмӕт ын йӕ къухыл хӕцыд ӕмӕ-
иу ын йӕ цӕсгоммӕ бакаст.
— М... М... — схъуыр-хъуыр кодта уый. — Бон-сихо-
рафои... Нӕ асаст?
— Цы кӕныс, Мӕхӕмӕт, дӕ хорзӕхӕй? — бафарста
Уазджери. — Къахы нуӕрттӕ фелвӕстысты. Диссаг у,
куыд фӕкалдтӕн.
— Уарзын, уарзын...
— Цы уарзыс? — фӕрсы Уазджери.
— Мӕ куыст, мӕ лымӕн, мӕ куыст... Стӕй дӕу да?р,
Кӕсыс, дӕ зӕрдӕйы дзӕбӕхӕн фӕлгӕсгӕ фӕцӕйцыд-
тӕ... Фӕскъӕвда хур бон... ӕмӕ уалынмӕ—тъӕпп!.. Уый
уазал цӕстӕнгас у...
— Цавӕр уазал цӕстӕнгас у?
— Комкоммӕ дӕхимӕ, мӕ лымӕн. Цы не ’рцззуы!..
Бафӕдзӕхс, бафӕдзӕхс... Цал хатты дын загътон — ба-
фӕдзӕхс... Сывӕллӕтты кой дӕр кӕнын хъӕуы... Мий-
йаг...
— Цы бафӕдзӕхсон?
— Дӕхи. Комкоммӕ дӕхи.
— Кӕуыл?
— Паддзахадыл, мӕ лымӕн, паддзахадыл. Ды худгӕ
кӕн, фӕлӕ ма ӕркӕс дӕхимӕ. Бон-сихор афон—тъӕпп...
Сбадтысты, Мӕхӕмӕт чысыл раздӕр кӕцӕй сыстад,
уыцы бандоныл. Инспектор та Уазджерийы къахмӕ ӕр-
каст. Нӕма дыл ӕууӕндын, мӕ лымӕн. Къах ӕфсӕйна-
гӕй конд, миййаг, нӕу. Цы нӕ вӕййы!.. — дзырдта Мае-
хӕмӕт ӕмӕ йӕ сыхаджы зӕнгыл йӕ къух ӕрхаста.
— Хорз, Мӕхӕмӕт, хорз. Разы дӕн демӕ. Фӕлӕ
ууыл нӕ дӕн ныртӕккӕ... Дӕ куыст бирае кӕй уарзыс,
уый мын ӕхсызгон у.
— Гъе уый ныхас у, гъе! Уарзондзинад кӕм нӕ уа,
5
уым хорздзинад дӕр нӕй. Уарзын мӕ куыст. Дӕу мӕт
дӕр кӕнын. Хорз, райсом дӕ абӕрӕг кӕпдзынӕн. Дӕ
къах дӕр фӕдзӕбӕхдӕр уыдзӕн, — Мӕхӕмӕт арвыл пӕ
цӕст ахаста. — Хорз рӕстӕг уыдзӕн райсом, ӕвӕдза...
6
ХЪАЙМӔТЫ УАСӔГ
Горӕты иу сгыр кӕрты цӕрджытӕ раджы сахуыр
сты Гӕбӕзты Ллӕмӕзы бур уасӕгыл. Бои ӕмӕ ӕхсӕвы
бӕлвырд афопты уасыд. Уый ма уадпссаг нӕу, фӕлӕ
кӕрты ӕндӕр уасӕг фӕзынд, уӕд ьш цалыпмӕ йӕ па-
къуы акалдтаид ӕмӕ йӕ фӕсырдтгзид, уӕдмӕ йӕ нӕ
уагъта. Хабар ӕцӕг афтӕ уыди. фа?лӕ сыхӕгты ӕхсӕн
зулдзыхы ныхас дӕр пикуы рауад.
Уыцы сабырдзинад фехӕлд, ацы кӕртмӕ иог хӕдзар
куы ’рбалыгъд, ун?д. Лидзгӕ та ӕрбакодтой Хъолоты
Бӕбӕзы бинонтӕ. Ыог сыхӕгтӕ сӕ дзаумӕттӕ куыддӕр
кӕрты ӕрӕвӕрдтой, афтӕ Бӕбӕз йаэ фондз карчы ӕмӕ
йӕ сау уасӕг фӕмидӕг кодта кӕркдоиы. Бур уасӕг ӕн-
цой нал зыдта, рауай-бауай кодга иог сыхаджы кӕркдо-
ны алывӕрсты. Йӕ бон куы базыдта, уӕд ныссабыр, фӕ-
7
лӕ раздӕрау хъӕлдзӕг нал уыди, кӕрчыты ӕхсӕнӕй нал
хъуысти йӕ «хъо-хъо». Уасӕг йӕ сӕр бӕрзӕндты хаста,
ног сыхӕгты кӕркдонмӕ бакӕс-бакӕс кодта.
Дыууӕ сыхаджы кой скӕнӕм. Гӕбӕзты Алӕмӕз уӕз-
бын адӕймаг уыди. Ницӕуыл дӕр ӕмӕ истӕуыл дӕр чи
батыхсы, уыдоныл ӕй ничи нымадта. Куыста бухгалте-
рӕй. Сыхӕгтимӕ царди хӕларӕй. Кдерты бирӕ сывӕл-
лӕттӕ уыд. Хуыцаубон-иу сӕ йемӕ айста ӕмӕ-иу фаз-
тез гъо кодта.
Ныр сӕ кӕртмӕ ног сыхӕгтӕ куы ’рбалыгьд, уӕд
йӕ бинойнаджы цур абадти.
— Ӕрбахонын сӕ хъӕуы. Базонӕм кӕрӕдзийы, —
дзырдта уый йӕ бинойнагӕн.
Фӕлӕ хатгай хорз фӕндтӕ баззайынц ӕрмӕст фӕнд-
тӕй.
Хъолоты Бӕбӕз куыста хӕрӕндоны скълады хица-
уӕй. Йӕ фатер баивта ӕмӕ афтӕмӕй ӕрбахауд ацы
кӕртмӕ. Ӕгӕр хиуарзон... Уӕвгӕ, тагъд кӕнын нӕ хъӕ-
уы, рабӕрӕг уыдзӕн, цавӕр зондахастыл хӕст уыди,
уый.
Зӕрдӕхӕлар адӕймаг уыди Алӕмӕз. Рагацау йӕ
цӕстытыл уад, йӕ ног сыхӕгтимӕ кӕрӕдзийы уарзгӕйӕ
куыд цӕрдзысты, уый. Чи зоны, афтӕ дӕр уыдаид, йӕ
ӕнӕхайыры уасӕг ӕгӕр фыдуаг куынӕ разындаид,
уӕд.
Цӕвиттон, иу райсом кӕркдонӕй цудтытӕ-мудтытӕ-
гӕнгӕ рацыд бур уасӕг. Кӕрчытӕ хоры нӕмгуытӕ хӕ-
ларӕй уыгътой, бур уасӕг дӕр-иу нӕмыг аныхъуырдта,
йӕ сӕр-иу фӕхъил кодта, фӕкаст-иу Бӕбӕзы кӕрк-
донмӕ.
Уалынмӕ Бӕбӕзы ус дӕр рауагъта йӕ кӕрчытӕ. Сау
уасӕг сӕ разӕй йӕ сӕр бӕрзонд хаста, афтӕмӕй ракал-
дысты.
Бур уасӕг уый куы ауыдта, уӕд йӕ мидбынат сдзорт-
дзорт кодта, зырны хуызӕн ӕрзылд цалдӕр хатты, йӕ
гопп сырх-сырхид афӕлдӕхт, йӕхи бауагъта ног сыхӕгты
уасӕгыл, йӕ сынӕгӕй йӕ скъуырдта ӕмӕ уый иуварс
атахт. Сау уасӕг исдугмӕ ӕнцад алӕууыд, стӕй йӕ
фыдгулыл йӕхи ныццавта ӕмӕ йӕ йӕ бырынкъӕй ӕр-
къуырдта. Бур уасӕг та сӕр ныттылдта, стӕй фӕлӕ-
бурдта йе ’знаджы гуцъамӕ. Сау уасӕг ӕрхауд, йӕ
къӕхтӕ фӕхӕрдмӕ сты, фӕлӕ фестад ӕмӕ кулдуары-
рдӕм алыгъди. Ӕмӕ уайтагъд цыдӕр ӕрбаци...
8
Уый адыл Бӕбӕзы уасӕг фесӕфт.
Дыууӕ сыхаджы ӕхсӕн ныхас нӕ рауад, Ӕрмӕст
Бӕбӕз бамӕстджын, сфӕнд кодта бур уасӕгӕй йӕ маст
райсын. Хуыцаубон ӕхсӕвыцъӕхӕй фестад ӕмӕ базары
балӕууыд. Зылди Бӕбӕз базары.
Чи йын гогыз хъардта, чи бабыз, чи карк. Уасджы-
тӕ дзы бирӕ уыдис, фӕлӕ сӕ асмӕ гӕсгӕ Бӕбӕзы зӕр-
дӕмӕ нӕ цыдысты. Уый сӕ рауын-бауып систа. Иу зӕ-
ропд ус ма йын алывыд дӕр ныккалдта, йӕ уасӕджы
бӕрзӕй йын куы фездыхта, ӕмӕ, хмӕгуыр, маргь куы
фӕхъихъхъ кодта, уӕд.
Дзӕвгар *рӕстӕг рауад, афтӕ базармӕ ӕрбацыд иу
лӕг. Ӕрбахаста дыууӕ дынджыр тӕсчъы. Зӕххыл сӕ
куы ӕрӕвӕрдта, уӕд хъӕр кӕнын райдыдта: «—Уасӕг—
уӕйыг! Кӕрчытӕ — стуртӕ! Аслам аргъыл»...
Бӕбӕз уасӕджы сырх гопмӕ лӕмбынӕг ӕркӕстытӕ
кодта, уырзӕй йӕ асгӕрста ӕмӕ йын йӕ хицаумӕ
сдзырдта:
— Уӕлӕмӕ ма йӕ сис, къуыртты, миййаг, куынӕ
бады...
— Уасӕг нӕ, фӕлӕ уӕрыкк у, уӕрыкк, — дзуры кӕр-
чыты хицау. — Иууылдӕр фиу у.
Бӕбӕз уасӕджы къубал ӕмӕ къӕхтӕ асгӕрстытӕ
кодта, стӕй загъта:
— Дарынмӕ мӕ хъӕуы.
— Стыр хӕрзмыггаг уасӕг у. Нӕхицӕн дӕр ма дзы
иу ныууагътон.
— Хыл кӕнынмӕ та куыд у?
— О, куы загътон, уасӕг — уӕйыг! Уынджы-иу фӕ-
зынӕд, ӕндӕр-иу сыхӕгты уасджытӕн сӕ сӕр сӕ кой
сси. Асгар ма йын йӕ къубал. Ӕниу йӕ уынд та — хъу-
лон-мулон!
Бӕбӕз уасӕг балӕууын кодта сӕ хӕдзары ӕмӕ йӕ
сӕ кӕрчыты раз ауагъта.
Бур уасӕг чысыл ӕддӕдӕр йӕ дзуджы ӕхсӕн дзорт-
дзорт кодта, ӕмӕ куыддӕр ӕнахуыр «уазӕджы» ауыдта,
афтӕ та йӕ гопп асырх, базыртӕ фӕпака сты ӕмӕ зу-
лаив сиргӕ бацыд уасӕгмӕ, йӕ алыварс ӕртӕ хатты ӕр-
зылд, стӕй йыл йӕхи бауагъта. Райдыдта мӕлӕтдзаг
тох. Раздӕр хъулон уасӕг тынг сӕрӕн дардта йӕхи, бур
уасӕгӕй ма цалдӕр сисы дӕр атахт.
Уыцы рӕстӕг уасджыты хицӕуттӕ лӕууыдысты сӕ
фатерты къӕсӕртыл, кастысты кӕртмӕ.
9
— Ӕргӕвдинаг с гы сӕ дыууӕ дӕр,—сдзырдта ныл-
лӕгхъӕлӕсӕй Алӕмӕз.
Хъулон йе ’знэджы ныхмӕ фпдар кӕй лӕууы, уый
Бӕбӕзӕн хуымӕтӕджы ӕхсызгон уыди!
— Афтӕ, афтӕ, хъулон, цӕв тынгдӕр! — йӕхп нал
баурӕдта уый. — Так! Так! йӕ пъакъуы ма йын дзӕбӕх
ацаегьд!
Алӕмӕз ницы сдзырдта. Тамакойы фӕздӕг къуыбы-
лӕйттӕй уагъта.
Уасджытӕ-иу кӕрӕдзийы алыварс ӕрзылдысты, стаэй
та-иу хъуырдухӕн кӕнын райдыдтой, сӕ пакъуы калд
фӕйнӕрдӕм.
Уалынмӕ бур уасӕг йӕ базыртӕ фӕпака кодта, ӕмӕ
йе ’знагыл хъӕрццыгьайау йӕхи ныццавта, йӕ бохъхъы-
рыл ын фӕхӕст ӕмӕ дзы ггебаз ратыдта. Хъулон йӕ че-
мы нӕма ӕрцыд, афтӕ та йын аркъауы хуызӕн ныззӕ-
гӕл йӕ гоппыл. Хъулон ӕрхауд зӕххыл. Бур уасӕг йӕ
базыртӕ ацагъта, йӕ бырынкъ зӕххыл ахафта ӕмӕ хъо-
хъогӕнгӕ бараст кӕрчытӕм.
Алӕмӕз та тамакойы фӕздӕг къуыбылӕйттӕй ра-
уагьта ӕмӕ сдзырдта:
— Ӕрбаргӕвдын ӕй хъӕуы, фӕхӕдмӕл уыдзӕн! .
Бӕбӕз зулаив бакаст йге сыхагмӕ, стӕй схъуыр-
хъуыр кодта:
— Багъӕц. Фендзыстӕм. Ӕз Голландимӕ дӕр арвит-
дзынӕн ӕмӕ ссардзынӕн, дӕ уасӕгыл чи фӕтых уа,
ахӕм.
Уьщы бон изӕрӕй Алӕмӕз барвыста йӕ ног сыхаг-
мӕ, фӕндыд ӕй йемӕ аныхас кӕнын. Фӕлӕ Бӕбӕз не
’рбацыд.
Уаэдӕй фӕстӕмӕ Бӕбӕз алы къуырп дӕр цыди ба-
зармӕ. Ныр-иу уый маргъуӕйгӕнӕгӕн йӕ хъуыды ӕргом
бамбарын кодта:
— Мӕ сыхагмӕ ис иу уасӕг ӕмӕ ууыл куы фӕуӕ-
лахиз уа, уӕд дын дӕ уасӕгӕн азртӕ аргъы рат-
дзыпӕн.
Фӕлӕ ничи разы кодта уыцы фӕндоныл.
Иу хуьщаубон та Бӕбӕз базармӕ рацыд ӕмӕ та ра-
уын-бауын райдыдта уасджыты. Иу зӕропд лӕджы цур
ӕрлӕууыд.
— Цас кӕныс дӕ уасджытӕ? — фӕрсы уый.
— Цавӕр уасӕг уа, уымӕ гӕсгӕ Мӕнӕ уый гогызы
йас у ӕмӕ йӕ фондз сомыл ратдзынӕн.
ю
— Цас кӕныс мӕнӕ сырх уасӕджы?
— Цыппар сомы ӕмӕ ӕрдӕг. Иу капекк дӕр аслам-
дӕр нӕ. Схӕц ма йыл. Уӕрыкк!
— Кӕд нӕ сыхаджы уасӕгыл фӕуӕлахиз уа, уӕд
дын дыууадӕс сомы дӕ къухы банымайдзынӕн.
Уӕйгӕнӕг ахъуыды кодта, ӕвӕццӕгӕн, ын хынджы-
лӕг кӕнып ӕнхъӕл уыд.
— Ӕмӕ куынӕ фӕуӕлахиз уа, уӕд та?
— Уӕд дӕхицӕн баззайдзӕн.
— Хорз, — сразы ӕппынфӕстаг уӕйгӕнӕг.
Уайтагъд балӕууыдысты Бӕбӕзы кӕрты.
— Суадз ма дӕ уасӕг. Мах сӕм бакӕсӕм, — дзуры
Бӕбӕз.
Ног зонгӕтӕ лӕууыдысты къулрӕбын ӕмӕ кастысты,
уасджытӕ куыд хъуырдухӕн кодтой, уымӕ. Сырх уасӕг
тыхджын цӕфтӕ куы баййӕфта, уӕд Бӕбӕз йӕ къух
ариуыгъта ӕмӕ цыбырӕй загъта:
— Ницы дзы рауайдзӕн. Ахӕсс ӕй...
Уасӕджы хицау фенкъард, сдзырдта:
.— Чи ма йаэ балхӕндзӕн, йӕ-пырх ын куы акалдта,
уӕд?.. Уӕллаг ма ныббарӕд знагӕн, — уасӕджы систа
ӕмӕ хъуыр-хъуыргӕнгӕ ацыд.
Дыууӕ адӕймаджы ахӕм ныхас куы кодтой, уӕд
Алӕмӕз стыр къусы дзаг нартхор рахаста ӕмӕ йӕ ар-
мыдзагӕй калын райдыдта кӕрчытӕн. Уыдон хъо-хъо-
гӕнгӕ уыгътой нӕмгуытӕ. Фӕлӕ бур уасӕг иу нӕмыг
дӕр нӕ систа. Уый лӕууыд иу ран ӕмае йӕ бырынкьӕй
схъаудта йӕ базыртӕ. Алӕмӕз ӕм лӕмбынӕг ӕркӕсты-
тӕ кодта ӕмӕ бафиппайдта, йӕ бохъхъыр цъӕррӕмых-
стытӕ кӕй у, уый. Бӕбӕз та фырмӕстӕй йӕ былтӕ
хордта. Уӕдӕй фӕстӕмӕ йӕ сыхагмӕ бынтондӕр йе
’ргом нал аздӕхта, йӕ сӕрӕй нал цух кодта иу хъуыды:
хъуамӕ бур уасӕгӕй йӕ мает райса. Бур уасӕг та, кӕд
ӕфхӕрд баййӕфта, уӕддӕр бон изӕрмӕ сӕрыстырӕй
кӕрты тезгъо кодта. Мӕ сыхагимӕ базонгӕ уон, зӕгъгӕ,
ма Алӕмӕз къорд хатты Бӕбӕзмӕ хонӕг барвыста, ӕмӕ
уый йӕ хъус куынӕ дардта, уӕд алыг кодта:
— Ӕхгӕд зӕрдӕ адӕймаг у, гъемӕ бар йӕхи.
— Фӕлӕуу, ӕз дын базондзынӕн, — бартхъирӕн код-
та Бӕбӕз, иу бон та бур уасӕг кӕркдонӕй сӕрыстырӕй
куыд рацӕйцыд, уымӕ кӕсгӕйӕ.— Ӕз дын дӕ къубал
йӕ рӕбыныл куынӕ аскъуынон.
Рацыди цасдӕр рӕстӕг. Каэрты цӕрджытӕ ферох
11
кодтой уасджыты хӕст. Афтӕ зынди цыма Бӕбӕзӕй,
дӕр йӕ маст ферох.
Фӕлӕ иуахӕмы сыхӕгтӕ диск бацыдысты. Уыди
сӕумӕрайсом, фӕлӕ кӕркдӕттӕй иннӕ бонты хуызӕн
нӕ райхъуысти мӕргьты уынӕр. Фегом сын кодтой сӕ
дуӕрттӕ, фӕлӕ кӕртмӕ иу карк дӕр нӕ разгъордта.
Цӕвиттон, кӕрчытӕ уыны къуыдыртӕй лӕууыдысты се
'фтауӕпхъӕдтыл. Тӕрхон кодтой сыхӕгтӕ, фӕлӕ уымӕй
уӕлдай ницы базыдтой.
Алӕмӕзы зӕрдӕ ӕхсайдта Бӕбӕзмӕ, фӕлӕ та-иу
ахъуыды кодта: «Уӕд ӕппӕт кӕрчыты куыд ныццагъ-
таид? йӕхионтӕ дӕр куы ныммардысты».
ЧИ У АХХОСДЖЫН?
1
Дзӕбӕх цардысты Биболаты Сергейы бинонтӕ. Цард
цы бирӕ чысыл хъуыддӕгтӕй аразгӕ у, уыдон кӕрӕдзи-
уыл бӕттынмӕ арӕхстысты. Фӕлӕ, зӕгъы, мӕсыгӕй иу
дур куы рахауа, уӕд хӕлгӕ кӕны.
Цӕвиттон, хабар афтӕ рауад.
Сергей куыста заводы инженерӕй. Иу бон ӕм фӕ-
дзырдтой завкоммӕ ӕмӕ йын афтӕ зӕгъынц:
— Фондз азы кусыс, лӕвар путевкӕ дын никуыма
раттам ӕмӕ ацы хатт профцӕдисы хардзӕй дӕ фӕллад
суадз.
Сергей ацыди Хъырыммӕ, улӕфыди санаторий «Ай-
нӕджы», цыппарӕй цардысты иу уаты. Йе ’мбӕлттӕ уы-
дысты алы горӕттӕй. Биболайы-фырт сӕхимӕ ӕрцыд
хӕрзхуызӕй. Хуымӕтӕджы цинтӕ йыл нӕ фӕкодта йе
’фсин Мерет. Цалдӕр боны фӕстӕ Сергейы номыл
Ленинградӕй ӕрцыд писмо. Цавӕрдӕр Тамарӕ йӕм фы-
ста:
13
«Мӕ зынаргъ Серёжӕ! Куы фӕхицзен стӕм, уӕдӕй
нырмӕ иу сахат дӕр мӕ зӕрдӕйӕ нӕ цух кӕныс. Хъы-
рымы демӕ цы бонтӕ арвыстон, уыдон сты мӕ царды
хуыздӕр рӕстӕг...»
Писмо кӕрӕй-каэронмӕ дӕр дзырдта уарзондзина-
дыл, фӕци ахӕм ныхӕстӕй: «Мӕ уд дын дарын нывон-
дӕн. Мӕ хъӕбысы дӕ кӕнын. Тамарӕ».
Сергей писмо каст куы фӕци, уӕд бандоныл ӕрбадт
ӕмӕ джихӕй баззад: ницы зыдта йӕ сӕрӕн. Куы никуы
дӕ федтон, зӕгъгӕ, Тамарӕйӕн цыбыр дзуапп радта. Фӕ-
лӕ та райста ног писмо. Райста ӕртыккаг писмо дӕр.
Ӕнӕзонгӕ сылгоймаг Сергейы ӕфхӕрдта, фӕуайдзӕф-
тӕ йын кодта...
Уыцы бонӕй фӕстӕмӕ лӕг фӕсагъӕсхуыз, куыддӕр
йӕхимӕ хъусыныл фӕци. Мереты зӕрдӕ йӕм фехсайд-
та, афарста-иу ӕй, фӕлӕ йын цы дзуапп раттаид? Иу
бон бынтон сызмӕстысты Биболаты бинонтӕ.
Сергей цыди йӕ куыстӕй. Мызд райста, цыдӕр лӕ-
вӕрдтӕ алхаэдта ӕмӕ йӕ бинонтӕм тагъд кодта. Хӕ-
дзар сӕййӕфта уазалӕй.
Фондзаздзыд Петя иннӕ хӕттытау хъӕлдзӕг нӕ уы-
ди, йӕ мады дӕлфӕдтӕм сынтӕджы бадти. Гыццыл
Олечкӕ дӕр, «чындз» йӕ хъӕбысы, афтӕмӕй йӕ сӕр
бакъул кодта базыл. Меретхан хуыссыд уӕлгоммӕ, йӕ
сӕрыл хуылыдз хӕцъил ӕвӕрд.
Ӕдде къӕхты хъӕр куы ’рбайхъуыст,. уӕд Петя ра-
уад.
— Мамӕ рынчын у. Йӕ сӕр риссы, — адзырдта уый
фыдӕн.
Лӕг удаистӕй сынтӕджы уӕлхъус ӕрлӕууыд, йӕ
бинойнаджы сӕрыл армытъӕпӕн хъавгӕ ӕрӕвӕрдта
ӕмӕ бафарста:
— Цы кодтай? Искуы суазал дӕ?
Сылгоймаг ын дзуаппы бӕсты йӕ къух зыст схуыст
акодта.
Меретханы цӕсгом уыди фӕлурс, йӕ цӕстытӕ бахау-
дысты, цыма сыл тар мигъ сбадт, афтӕ зындысты. Сы-
вӕллӕттӕ-иу куы сӕ фыдмӕ бакастысты, куы сӕ
мадмӕ.
— Цы хабар у? Мӕ мард ныййарджыты хатыр ба-
кӕн ӕмӕ исты зӕгъ. Сӕумӕрайсом дӕ дзӕбӕхӕй куы
ныууагътон, — ризгӕ хъӕлӕсӕй дзырдта Сергей.
— Петя, Олечкае, кӕртмӕ уал ауайут ӕмӕ ахъазут.
14
Уазртӕ скъаппӕй неченитӕ райсут аемӕ ахӕрут, — зынӕй
сдзырдта мад сываеллӕттӕм.
Чызг аемӕ лӕппу куы рацыдысты, уӕд Меретхан йӕ
лӕгмӕ каесгӕ дӕр не 'скодта, афтӕмӕй райдыдта:
— Уый де ’нувыддзинад уыд? Къӕхты бын куы
акодтай мӕн дӕр ӕмӕ сывӕллӕтты дӕр. О, мӕнӕ дуне-
йыл ӕууӕнк куыд нал ис! Абопӕй фӕстӕмӕ махӕн пу
пары бын цӕргӕ нал у.
Меретхан базы бынӕй райста писмо ӕмӕ йӕ балӕ-
вӕрдта йӕ лӕгмӕ, Сергей бирӕ фӕракӕс-бакӕс кодта
къонвертмаэ, стӕй писмо систа «мае кӕсын райдыдта:
«Мӕ зынаргъ Серёжӕ!
Цы хъӕбӕрзӕрдӕ дӕ! Фӕлӕ уӕддӕр мае хъуыдытӕ
аембӕхсын мае бон нӕу. Тагъд афӕдз сӕххӕст уыдзӕн,
куы базонгӕ стӕм, ууыл. Демӕ цы рӕстӕг арвыстон,
уый цӕрӕнбонты баззайдзӕн мӕ зӕрдӕйы. Хъуыды ма
кӕныс, мӕйрухс ӕхсӕвты-иу сапаторийы сыфтӕрджын
бӕлӕсты бын фӕрсӕй-фӕрстӕм цас фӕбадтыстӕм, бон
ныл-иу куыд тагъд ӕрбарухс. «Тамарӕ, сывӕллон дын
куы фӕуа, уӕд мах ӕнусмӕ нӕ цард бабӕтдзыстӕм», —
дзырдтай мын-иу ды. Маен дӕр афтӕ фӕндыд. Ныр дын
хъусын кӕнын, мӕ зынаргь Сережӕ: дӕ бӕллиц нӕ фӕ-
маенг. Тагъд дӕм фӕуыдзынӕн хӕрзӕггурӕггаг. Дохтыр-
тӕ мын ӕппӕлынц, лӕппу, дам, уыдзаен...»
Сергей афтӕ адзӕгъӕл, ӕмӕ хъӕрӕй кӕсын куыд
райдыдта, уый дӕр нӕ бафиппайдта:
«Цы къухдарӕн мын балхӕдтай, уый ӕдзухдӕр мӕ
къухыл ваеййы, ӕмӕ маем афтӕ кӕсы, цыма дзы дӕу уы-
нын».
Ацы ныхӕсты фаестӕ Меретхан хӕкъуырццӕй нык-
куыдта ӕмӕ йӕ хуыссӕны ихӕнриз кӕнын райдыдта.
Сергей бавнӕлдта йӕ бинойнаджы уӕхскмӕ, цыдӕр
сцӕйдзырдта, фӕлӕ Меретхан фӕразӕй:
— Иуварс, дыдзаесгом! Цу, сыхӕгтӕн дӕр ӕй бакӕс!
— Гыццыл ма мӕм байхъус...
Меретхан цырд фестад йӕ хуыссӕны ӕмӕ тызмӕгӕй
дзурын райдыдта:
— Куыд ма уӕндыс комкоммӕ кӕсын!? Ӕмбойны
мын куы фенад кодтай цард! Ӕвӕццӕгӕп, аеууаенк никае-
уылуал ис. Фыны даер мӕ нӕ бауырныдтаид, гадзрахатӕй
мыл рацӕудзынӕ, уый.
Меретхан базыл ныддаелгом ӕмае та хъӕрӕй нык-
куыдта. Сывӕллӕттӕ ӕрбазгъордтой кӕртӕй.
15
Сӕ цоты цур сӕм тызмӕг ныхас куы рауайа, уымаей
тӕрсгӕйӕ Сергей рацыд иннӕ уатмӕ. Къонверт йӕ
дзыппӕй систа, бирӕ йӕм фӕкаст: алцыдӕр дзы раст
фыст уыд: йӕ мыггаг, ном, фыды пом. «Чи у уыцы ада?й-
маг? Тамарӕ... Тамарӕ... «Кӕд, миййаг, куырысдзау
дӕн, ӕхсӕвы искӕдӕм рацыдтӕн»... — марой кодта Сер-
гей.
— Нӕ, пӕ. Цавӕрдаср хъахбай сылгоймаг мыл са-
гъуыди. Мӕ цард мын халы, — ӕрбамӕсты-иу ис хатгай
уый.
Фӕхъуыды кодта, писмо кӕронмӕ кӕй нӕ бакаст,
уый ӕмӕ та йыл йӕ цӕстытӕ ӕрхаста: «Нӕ дӕ зонын,
кӕйдӕримӕ мӕ фӕивццаг кодтай», — афтӕ мӕм фыссыс.
Фӕлӕ ӕз цы Серёжӕйы зонын, уыдон уый ныхӕстӕ не
сты... Ӕвӕццӕгӕн, дӕм тагъд дӕ хъӕбулимӕ фӕзын-
дзынӕн. Уырны мӕ, дӕ цин ӕгӕрон кӕй уыдзӕн, уый.
Хъӕбыс дып кӕпын тӕккӕ хӕлардӕр ӕмӕ уарзон-
дӕр зӕрдӕимӕ. Уымӕй дӕр иунӕгӕй нӕ, фӕлӕ дыууӕ-
йӕ. Тамарӕ».
— Уый дын диссаг. Фыдбылызӕй, дам, дӕхи ба-
хъахъхъӕн. Дур дыл дӕле уӕлӕмӕ куы стула, уӕд дзы
дӕхи куыд бахъахъхъӕндзынӕ?
— Цы чындӕуа? — фарста Сергей. Бирӕ фӕрацу-
бацу кодта уаты иу къуымӕй-иннӕмӕ, стӕй йӕхн
ӕруагъта диваныл. Ӕхсӕв-бонмӕ йӕ цӕстытӕ ӕддӕг-
уӕлӕ не 'рӕвӕрдта.
2
Цыдысты бонтӕ. Сергей ард хордта, йӕ сӕрӕн кӕй
ницы зоны ӕмӕ бинонты раз ӕнӕкъӕмдзӕстыг кӕй у,
уый тыххӕй. Фӕлӕ йӕ алы ныхас дӕр Меретханӕн уыди
рӕхуысты хуызӕн, бонӕй-бонмӕ тади, цаестытӕ бахау-
дысты. йӕ ныййарджытӕ дӕр дис кодтой, уӕлдайдӕр та
сӕм Сергей нал цыд ӕмӕ Меретханы мад бамбӕрста,
се ’хсаен цыдӕр кӕй ис, уый. Иубон мад афтӕ фӕрсы йӕ
чызджы:
— Мӕ хур, Мерет, ӕнхъӕлдӕн мӕнӕй цыдӕр сусӕг
кӕныс...
Меретхан йӕхи нал баурӕдта ӕмӕ йӕ дзуринӕгтӕ
скалдта. Мадыл цыма исчи уазал дон басӕххӕт ласта,
уыйау фестъӕлфыд.
— Кӕд ахӕм ӕдзӕсгом разынд, уӕд тӕккӕ абоч дӕ
фыды хӕдзармӕ куыд рацӕуай, афтӕ!
16
Фӕлӕ хабӕрттӕ хатгай уадау кӕрӕдзийы сурынц.
Уыдис уалдзӕг. Хурмӕ бӕлӕсты сыфтӕртӕ сойӕ сӕрсты
хуызӕн зындысты, дидинӕг акалдтой ӕмӕ мыдыбындзы-
тӕ ратӕх-батӕх кодтой се 'хсӕнты. Иннӕ азты-иу зӕрдӕ
рухс кӕмӕй кодта, уыцы гыццыл цӕхӕрадон уыди зӕ-
рӕстон. Биболаты кӕрты лӕууыд дыууӕ уӕзласӕн авто-
машинӕйы. Меретхан ӕмӕ йе ’фсымӕртӕ кӕртмӕ ха-
стой хӕдзары дзаумӕттӕ.
Кӕрты-иу кӕрон бӕласы бын бадт Сергей, рӕмбыны-
къӕдзтӕ уӕрджытыл сӕвӕрдта а?мӕ дыууӕ армытъӕпӕ-
ны йӕ роцъомӕ сбыцӕу кодта. Кулдуар уыди тыгъд гом.
Сывӕллӕттӕ лӕууыдысты иуварс.
Цымыдис сылгоймӕгтӕ кулдуарӕй мидӕмӕ кастысты.
Ӕрӕджиау Сергей йӕхиуыл схӕцыд. Афтӕ зынд, цыма
йӕ зӕнгтыл тыххӕй лӕууы. Худ систа зыр-зыргӕнгӕ
къухӕй, афӕлгӕсыд адӕмыл, стӕй Меретханмӕ лӕгъз-
тӕгӕнӕгау бакаст ӕмӕ загъта:
— Ницы зонын мӕ сӕрӕн. Мӕ мад, мӕ фыдӕй сомы
кӕнын. Ард хӕрын адӕймаджы цӕсгомӕй, зӕххӕй, цы-
дӕриддӕр дунейыл лӕгӕн зынаргъӕй ис, уыдонӕй. Ӕз...
Ӕз дӕу...
Фӕлӕ йӕм сылгоймаг нӕ ракаст.
Хӕдзар афтидӕй аззад. Уӕтты дуӕрттӕ гомӕй лӕу-
уыдысты.
Бирӕ фӕтухи кодта Меретхан, йӕхимидӕг архайдта
Сергейӕн ныххатыр кӕныныл, фӕлӕ йӕ бон нӕ баци.
Фӕстаг дзаумӕттӕ ма ӕвӕрдтой машинӕйы. Сергей
цы загътаид, уый нал зыдта. Уалынмӕ фӕкомкоммӕ йӕ
лӕппумӕ, сдзырдта йӕм:
— Петя, рауай ма ардӕм...
Лӕппу фыды ныхас куы айхъуыста, уӕд базгъордта
мадмӕ ӕмӕ йын йӕ фӕдджийыл ныххӕцыд.
Уыцы рӕстӕджы уынджы ӕрцӕйцыд иу ӕрыгон сыл-
гоймаг. Галиу цонгыл — сывӕллон дари хъӕццулы тых-
тӕй. Рахиз къухы <— чемодан. Уый, бӕлвырд, сыхӕгты
афарста. Биболаты Сергейы хӕдзармӕ куыд хӕстӕгдӕр
цыди, афтӕ йӕ фӕстӕ сылгоймӕгтӕ фылдӕр кодтой.
Сылгоймаг уыди сӕрыстырхуыз.
Сывӕллонджын сылгоймаг гом кулдуарыл, мидбылты
худгӕ, бараст кӕртмӕ. Иууылдӕр ӕм фӕкастысты. Ме-
ретхан ӕй куы ауыдта, уӕд йӕ зӕнгтӕ базыр-зыр код-
той, йӕ цӕсгом ссыгъди. Сергей бадт йӕ фыццаджы бы-
наты, йӕ сӕр уӕлӕмӕ дӕр нӕма систа.
2 Фӕскъгевда хур'бон
17
Дзаумӕттимӕ чи архайдта, уыдон дӕр сӕ куыст фӕ-
уагътой ӕмӕ ӕнхъӕлмӕ кастысты.
— Биболаты Сергей ам цӕры? — бафарста худӕнбы-
лӕй сывӕллонджын сылгоймаг, дзуапп куы ничи лӕ-
вӕрдта, уӕд та загъта:
— Ӕз Сергейы агурын. Биболаты Сергейы...
Ӕрбацӕуӕг Сергеймӕ нӕ зынд машинӕйы аууонӕй,
фӕлӕ йӕ ном куы айхъуыста, уӕд фестад. Ӕрбацӕуӕ-
джы ауынгӕйӕ, йӕ цӕсгом афӕлурс, стӕй ӕваст
асырх — бамбӕрста, писмо ныффыссӕг кӕй ӕрбацыд,
уый.
— Ӕз... Ӕз дӕн Биболаты Сергей, — сдзырдта тых-
тӕ ӕмӕ амӕлттӕй лӕг.
Адӕм ныджджих сты.
— Хынджылӕг мӕ ма кӕнут! Ӕз Сергейы агурын.
Уый...
— Ӕз Сергей дӕн! Биболаты Хъазмӕхӕ.мӕты фырт
Сергей! — йӕ дзыппӕй къонверт фелвӕста ӕмӕ йӕ сыл-
гоймагмӕ бадаргъ кодта. — Ацы писмо ды фыстай?
Сылгоймаг джихӕй баззад ӕмӕ уымӕл цӕстыгӕй
каст ӕнӕзонгӕ адӕймагмӕ.
— Ӕз... ӕз фыстон уыцы писмо,—сдзырдта уый ӕмӕ
йӕ цӕссыгтӕ нал баурӕдта...
Сергей бамбӕрста, сылгоймаджы чидӕр кӕй фӕсайд-
та ӕмӕ йӕ ныр ӕрбайрох йӕхи маст дӕр. Чи фӕсайдта
ацы сылгоймаджы? Чи бахордта мӕнг ард?
Сылгоймаг радзырдта. санаторийы иу рӕсугъд лӕп-
пуимӕ куыд базонгӕ, куыд ыл баууӕндыд, иумӕ куыд
тезгъо кодтой, уыдӕттӕ ӕмӕ та ныккуыдта. Фӕлӕ кӕ-
уынӕй цы ис? Рӕсугъд лӕппутӕ иу ӕмӕ дыууаэ нӕй
алы хъӕуы дӕр ӕмӕ алы горӕты дӕр.
Меретхан бӕлвырд кӕй фӕхъӕлдзӕгдӕр, уый бӕрӕг
уыди. Сае хӕдзары иунӕгӕй куы аззадысты, уӕд Сергей-
мӕ бакаст ӕмӕ загъта:
— Бахатыр кӕн...
...ХУРЫ тын
Хӕларӕй цардысты Цолоты Габре ӕмӕ Бидзыхты
Ахълӕу. Астӕуыккаг скъола дӕр иумӕ фесты каст. Уый
фӕстӕ сӕ алчидӕр равзӕрста йӕхи сӕрмагонд фӕндаг:
Габре бацыди институтмӕ, каст ӕй фӕци ӕмӕ кусын
райдыдта ахуыргӕнӕгӕй. Ахълӕу та скъолайы фӕстӕ
кусын райдыдта иу заводы бухгалтеры ӕххуысгӕнӕгӕй,
стӕй ссис бухгалтер. Ноджы ма дыууӕ ӕрдхорды царды
уыдис иу иппӕрддзинад: Габре уайтагъддӕр ус ӕрха-
ста, фӕцис ын дыууӕ сывӕллоны. Ахълӕу та ма къуы-
дипп лӕппу уыди. йӕ мад Челе ӕмӕ йӕ дыууӕ хойы
зӕрдиагӕй фӕндыд Ахълӕуӕн хъуыддаг бакӕнын, фӕлӕ
сын уый сӕ ныхас ницӕмӕ дардта. Хӕрзсаби ма уыди
Ахълӕу, афтӕ амард йӕ фыд, ӕмӕ мадӕн ӕгӕр буцхаст
рауад. Фырт-дзӕбзех куы рахъомыл, уӕддӕр ма йын Че-
ле буц митӕ кодта, ӕмӕ Ахълӕу куыддӕр йӕхиуыл фер*
вӕссыд, сдзырд ӕм нӕ уыди. Мады зӕрдӕмӕ ӕдзух кӕм
19
цыдысты фырты митӕ, фӕлӕ йӕм зулдзыхы ныхас ни-
куы сфӕрӕзта. Ӕвӕццӕгӕн, афтӕ цардаиккой кӕронмӕ
дӕр, сыхбӕсты сывӕллӕттӕ куы нӕ уыдаиккой, уӕд.
Цӕвиттон, Ахълӕу сывӕллӕттӕй йаэ удхӕссӕг уыдта.
Искуы-иу сӕ искӕуыл куы фӕхӕст, уӕд ӕй пӕ ныууагъ-
таид, цалынмӕ йын йӕ хъустаэ дзӕбӕх аивӕзтаид,
уӕдмӕ.
Иу бон та Ахълӕу куыстӕй куы ӕрбаздӕхт, уӕд сӕ
кӕрты ӕрбаййӕфта сывӕллӕтты, хъазыдысты портийӕ.
Кулдуарӕй куыд бахызт, афтӕ порти Ахълӕуы къӕхты
цурты атахт. Лӕппу рамӕсты ӕмӕ йӕ разӕй райста
сывӕллӕтты:
— Рын уӕ ныццӕгъда! Цӕуыл цъиах-цъиах кӕнут!
Сыхӕгтӕй ничи ницы сдзырдта, фӕлӕ Чёле йӕхи нал
баурӕдта:
— Мӕ хур, сывӕллӕттӕ сты. Цӕмӕн сӕ таерсын кӕ-
ныс. Ды дӕр уыдоны карӕнӕй фыдуаг уыдтӕ.
Ахълӕу йӕ къух ариуыгъта ӕмӕ хӕдзармӕ бараст.
Изӕрӕй ацыд Габретӕм. Куыддӕр къӕсӕрӕй бахызт,
афтӕ сӕ сывӕллӕттӕ йӕ размӕ фесты.
— Лидзгӕ-ут ардыгӕй! Акӕс-ма ацы пицыхтӕм,
къӕхты бын куыд разгъор-базгъор кӕнынц!
йӕхӕдӕг худ фелвӕста, рагъӕныл ӕй ацауыгьта,
армы тъӕпӕнтӕй сӕры хъуынтӕ алӕгъзытӕ кодта.
Дыууӕ лӕджы ныхасыл куы фесты, уӕд Габрейы би-
нойнаг Лидӕ йӕ куыстаг фӕуагъта, дыууӕ ӕрдхордмӕ
хӕстӕг бацыд ӕмӕ, уазӕгмӕ комкоммӕ кӕсгӕйӕ, афтӕ
зӕгъы:
— Сывӕллӕттӕй, цымӕ, уыйбӕрц дӕ цӕстысындз
цӕмӕн уыныс?
Ахълӕу йӕ хъӕлӕсы дзаг ныххудт ӕмӕ дзурын рай-
дыдта:
— Масты хос йедтӕмӕ ницы сты. Иуӕй-иу хӕдзӕрт-
тӕм уымӕн нӕ цӕуын, ӕмӕ сӕ сывӕллӕтты цъиах-цъиа-
хӕй мӕ сӕр къада куыройау разилы.
— Багъӕц, цӕрӕнбоны иунӕгӕй нӕ цӕрдзынӕ, —
загъта Лидӕ. — Дӕуӕн дӕр фӕуыдзӕн «пицыхтӕ» ӕмӕ
йӕ уӕд бамбардзынӕ...
— Мур дӕр ницы бамбардзынӕн! — алыг кодта Ахъ-
лӕу Лидӕйы ныхас.
— Уыдӕттӕ иууылдӕр хорз, Ахълӕу,—загъта Габ-
ре, — фӕлӕ ма нын зӕгъ, бинонты хъуыддаг кӕд бакӕн-
дзынӕ?
20
— Мӕн хуызӕттӕ дӕр хъӕуынц царды...
— Ды хынджылӕг кӕныс, фӕлӕ алцӕмӕндӕр афон
нс. Дӕ мад базӕронд, уый дӕр хъуыдыйаг у...
Ахълӕу ӕнӕрвӕссон худт бакодта, сӕрыхъуынтӕ та
армы тъӕпӕнтӕй фӕстӕмӕ алӕгъз кодта ӕмӕ
сдзырдта:
— Кӕд ногӕй исты зӕгъынмӕ хъавыс, уӕд—табуаф-
си, байхъусдзынӕн дӕм.
Цыди рӕстӕг. Ахълӕу бынтондӕр йӕхимӕ хъусын
райдыдта, йӕхи иу хъуамӕ хибар ранмӕ айстаид. Мад
ӕй ӕицад нал уагъта, зонгӕтӕй та ӕпиын йӕ сӕрӕн нал
уыди. Хъӕуа-нӕ хъӕуа, уӕддӕр-иу ын бинонты кой
кодтой.
Дон ӕртахгай къӕйдур дӕр хуынкъ кӕны. Ахълӕу
дӕр нал фӕрӕзта уайдзӕфтӕм хъусын... йӕ дардыл пы-
хас циу! Цӕвиттон, иуахӕмы Челейы хӕдзары фӕзынд
чындз. Ныр та-иу Ахълӕуы йӕ зонгӕтӕ афарстой:
— Гъы, куыд у дӕ ног цард?
Ахълӕу-иу йӕ сӕр фӕкъул кодта, уӕхсчытӕ-иу ӕр-
балхъывта ӕмӕ-иу дзуапп радта цыбырӕй:
— Нӕ зонын...
Фӕлӕ ннцы кӕны, ма худут Ахълӕуыл. Уый риуы
дӕр адӕймаджы зӕрдӕ ис. Райдианты цыма уӕлдай
хуызон нӕ фӕни, афтӕ зынди, фӕлӕ куыдфӕстӕмӕ хӕ-
дзарыл фенувыддӕр ис, йӕ цӕсгом ныррухси, дзырдта
рӕвдауӕн хъӕлӕсӕй. йӕ бинойнаг Изӕт ӕнхъӕлцау у,
уый куы базыдта, уӕд та бынтон ӕрфӕлмӕн.
Иу бон Ахълӕу Изӕты сӕ хӕдзары нал ӕрӕййӕфта.
Мад дӕр уым нӕ уыди. Лӕг иучысыл алӕууыд хӕдза-
ры, бауади уатмӕ, фӕстӕмӕ фездӕхт ӕмӕ рацу-бацу
кӕныныл фӕци. Кӕстӕр хо Оля рудзынджы фарсмӕ
бадт ӕмӕ каст чиныджы, йӕхи афтӕ дардта, цыма Ахъ-
лӕуы ӕрбацыд фиппайгӕ дӕр нӕ бакодта. Чызг куы ни-
цы дзырдта, уӕд Ахълӕу йӕхи нал баурӕдта:
— Цавддур дӕ, уӕлӕмӕ цӕуыннӕ стыс!
Оля бахудт ӕмӕ ӕфсымӕрмӕ скаст.
— Рынчындоны ис, ма йын тӕрс...
Ахълӕу фефсӕрмы ӕмӕ кӕртмӕ рацыд, Оля йӕ фӕ-
дыл радзырдта:
— Исты бахӕр, Ахълӕу, — фӕлӕ дзуапдӕттӕг иӕ
фӕци.
Изӕрдалынгты фӕзынд Челе дӕр, Ахълӕуы аербай-
йӕфта кӕрты бадгӕ. Мад а^нӕдзургӕйӕ бакаст лӕппу-
21
мӕ, Ахълӕу йӕ сӕр уӕлӕмӕ дӕр пӕ систа. Челе йӕ
мидбылты бахудт ӕмӕ бацыд хӕдзармӕ.
Куы ’рталынг, уӕд Ахълӕу рацыд кӕртӕй ӕмӕ,
ӕмбаргӕ дӕр нӕ бакодта, арӕндоны размӕ куыд ӕрхӕц-
цӕ, уый. Суанг ӕмбисӕхсӕвтӕм иу фисынӕй иннӕ фи-
сынмӕ фӕрацу-бацу кодта, стӕй хъуызӕгау бахызт
арӕндоны кӕртмӕ, бирӕ фӕлӕууыд, фӕлӕ йӕ ныфс нӕ
бахаста дуар бахойынмӕ ӕмӕ фӕстӕмӕ раздӕхт. Иуцас-
дӕр та фӕрацу-бацу кодта уынджы, стӕй йӕ тӕрных
йе ’нгуылдзаей бахоста ӕмӕ сдзырдта:
— Куыд ӕнӕрхъуыды дӕн. Афонмӕ тилифонӕй ба-
дзур ӕмӕ ам лекка ма кӕнай! — ӕмӕ тилифоны будкзе-
мӕ азгъордта.
— Алло! Алло! Арӕндон?.. Гъы, гьы... Ӕз... Дӕ ра-
зы уым... йедты сылгоймаг... Зӕгъут ма, уӕ хорзӕхӕй,
уым Бидзыхты Изӕт цы ми кӕны?..
Арӕндонӕй Ахълӕуӕн дзуапп чи лӕвӕрдта, уыцы
сылгоймаг йӕ хъӕлӕсы дзаг ныххудт. Лӕг тилифоны
хӕтӕл ӕрӕппарынмӕ хъавыд, фӕлӕ та йӕ сылгоймаг
афарста:
— Чи дзуры?
— Ӕз... Ӕз... йе ’фсымӕр, йӕ лымӕн, уӕд та... Ӕз
фӕрсын... Зӕгъын, уым Бидзыхты Изӕт цы ми
кӕны?
Сылгоймаг йӕ худын тыххӕй урӕдта, афтӕмӕй
лӕгъз ныхасӕй дзуапп радта:
— Дзӕбӕх у. Ӕнхъӕлмӕ кӕсут...
Ахълӕу тилифоны хӕтӕл ӕрӕвӕрдта, арф ныуулӕ-
фыд ӕмӕ цыма йӕ къахдзӕфтӕ нымадта, афтӕ сындӕг-
гай рараст. Цӕуы фӕсӕмбисӕхсӕв Ахълӕу ӕмӕ хъуыды
кӕны: «Цы уыдзӕн, цымӕ? Чи зоны, дыууае уой. Цы нӕ
вӕййы!..»
Ахълӕу ӕнӕхъӕр, ӕнӕцъистӕй бацыд йӕ уатмӕ.
Суанг бопмӕ цӕстытыл хуыссӕг не ’рхӕцыд. Райсомӕй
йӕ бинонтӕ зонгӕ дӕр нӕ бакодтой, афтӕмӕй рацыд
хӕдзарӕй ӕмӕ та уайтагъддӕр балӕууыд арӕндоны
раз. Раджы ма уыди ӕмӕ та иу фисынӕй иннӕ фисын-
мӕ санчъехгай уынг барын райдыдта. Ӕнхъӕлмӕ кӕс-
джытӕ бабирӕ сты ӕмӕ уыйас нал ӕфсӕрмы кодта. Урс
халат кӕуыл уыд, ахӕм сылгоймаг рудзынг байгом код-
та ӕмӕ дзуры:
— Чи кӕй агуры?
' Ахълӕу сылгоймагмӕ хӕстӕг балӕууыд ӕмӕ йын йӕ
22
ныхас цӕмӕй мачи фехъуса, уый тыххӕй ныллӕг хъӕ-
лӕсӕй афарста:
•— Дӕ хорзӕхӕй. Бидзыхты Изӕты ӕнӕниздзипад
куыд у?
— Дзӕбӕх у. Банхъӕлмӕ кӕсут...
— Дӕ хорзӕхӕй, мӕнӕ йыл уыцы дыууӕ тыхтоны
сӕмбӕлын кӕнут...
— Хорз, хорз.
Дыууӕ боны фӕстӕ арӕндонӕй сдзырдтой Ахълӕумӕ
ӕмӕ йын фехъусын кодтой, Изӕтӕн лӕппу кӕй рай-
гуырд, уый.
— Хӕрзӕггурӕггаг дӕуӕй, — дзырдта сылгоймаг. —
Раст цыкурайы фӕрдыджы хуызӕн лӕппу!
— Хорз, хорз... — дзуапп радта Ахълӕу ӕмӕ тили-
фоны хӕтӕл тагьд-тагъд авӕрдта ӕмӕ йӕ худ акодта.
Бухгалтерийы кусджытӕ йӕ фарстой, цы хабар у, зӕгъ-
гӕ, фӕлӕ сӕм фӕстӕмӕ дӕр нал фӕкаст. Арӕндоны ба-
лӕууыд, бахоста гыццыл рудзынг, ракаст ӕм иу сылгой-
маг.
— йед... Дӕ хорзӕхӕй, зӕгъ ма. Бидзыхты Изӕты
хабар ӕцӕг у?
— Лӕппу, лӕппу! Дыууӕйӕ дӕр ӕнӕииз сты.
— Стыр бузныг. Дыууӕйӕн дӕр саламтӕ ратт мӕ-
нӕй.
— Кӕмӕй сын раттон саламтӕ? — фарста сылгой-
маг. Фӕлӕ Ахълӕу уайтагъддӕр феддӕдуар.
Цӕуы Ахълӕу уынджы ӕмӕ йӕхинымӕр дзуры цы-
дӕртӕ. Алы къахдзӕфыл дӕр. ыл ӕмбӕлдысты сывӕл-
лӕттӕ ӕмӕ-иу сӕм Ахълӕу бахудт, лӕппуты ауынгӕ-
йӕ-иу сдзырдта:
— Лӕджы бындзӕфхӕдтӕ!..
Дыккаг бон Ахълӕу йӕ кусӕнуаты къӕсӕрӕй ба-
хызт мидбылты худгӕ.
— Гъы, куыд у, Ахълӕу? — афарста йӕ йе *мбӕлт-
тӕй иу.
— Цыкурайы фӕрдыг!.. — дзуры уый, цӕстытӕй худ-
гӕйӕ.
— Къахыл згъорын нӕма райдыдта?
— Ма тыхс, мӕ лымӕн, хъӕбысы бирӕ пӕ фӕбад-
дзӕн...
Фыртыл фондз мӕйы куы рацыд, уӕд Ахълӕу йе
'мбӕлттӕн дзырдта:
— Зонут, йӕ къухтӕ мӕм радаргъ кӕны, хъомыл
23
адӕймагау маем бахуды. Ныридаегаен ын ахаем аембаргэе
цаестаенгас ис, ӕмае адӕймаг дисы бацаеуы. Науаед йае
мады хъаебысы кафынтӕ куы райдайы, уаед ма уымаей
дзаебаэхдӕр цы вӕййы! Ӕниу хионты та куыд зоны!
Куыддӕр къӕсӕрӕй бахизын, афтае йӕ къухтае сцӕгъды,
раст цыма «папае» заегъынмае фаехъавы.
Бынтон дисы та бацаеуын кодта Ахълаеу Цолоты би-
нопты. Иуахаемы та йе ’рдхорд Габремӕ балӕууыд Ахъ-
лаеу. Йае лымӕнты кӕртмае куы бацыд, уаед барджынаей
бахъӕр кодта: «Гъей, хӕдзаронтае! Ӕнахуыр уазӕг нӕ
уадзут?» Ӕмӕ дзуапмӕ дӕр нӕ банхъӕлмӕ каст, афтае-
мӕй мидӕмае бахызт. Габре аемае Лидаейы хъуыды даер
не ’ркодта, фаелӕ сывӕллаеттырдӕм фаеци:
— Уый Юрик куы дае, рауай-ма ардӕм. Разгъорут-ма
Тамарӕ, Зинае. Саерӕн лӕг да? рауайдзаен Юрик, ратӕх-
ма! Рауайут-ма, ӕз уын къафеттае ӕрбахастон.
Афтӕ дзургаейае, Ахълӕу йӕ дзыппаей къафеттае фел-
вӕста аемае сае бадар1ъ кодта сывӕллаеттаем.
Габре аемае йаем Лидае кӕсгӕйае кӕй аззадысты, уый
бафиппайгаейае, уазаег сдзырдта:
— Бауырнӕд уае, каед сыл хъӕртае фӕкӕнын, уӕд-
даер сӕ бирӕ уарзын, — аемае та йае фырты кой кӕнын-
мӕ фэеци. Маелгъӕвзаг фестади, аемае йаецынае схуыдта!..
— Ӕнаенизаей рӕзаед, аенаенизаей, — загъта Лидӕ. —
Фаелӕ иннӕ сываеллӕттӕ даер дзӕбаех сты, дзаебаех, Ахъ-
лаеу.
— О, иууылдӕр дзаебаех сты, фаелӕ дзы уаеддӕр Бу-
цайаен ӕмбал наей.
Хаефсаен йае лаеппын — хуры тын.
БИБО ДӔР УАРЗЫ АДДЖИНАГ...
■— Л, Тами! Ӕз та дӕу агурып. Хуыцаубон дӕр хӕ-
дзары куы нал бадыс. Ныртӕккӕ сымахмӕ уыдтӕн,—
дзырдта Буци, не ’мбалыл уынджы сӕмбӕлгӕйӕ.—Цӕй,
куыд у? Дысон ма сӕм уыдтӕ?
Тами йӕ къепкӕйыл уӕлдӕр схӕцыд ӕмӕ дзуапп
ратта:
— Уыдтӕн, Буци, уыдтӕн. Минӕвӕрттӕ ма сӕм ӕр-
витын хъӕуы. Фӕлӕ ма сӕм кӕй барвитон? Ме ’мбаелт-
тӕ сӕм уыдысты. Мӕ фыд сӕм мӕрдтӕй не ’ссӕудзӕн.
— Ма кӕнӕнт! — Науӕд... — рамӕсты Буци.
Тами зулаив бакаст йе ’мбалмае ӕмӕ йӕ афарста:
— «Науӕд» цы?
— Цы, уый зоныс? Иу изӕр машинӕйы абаддзы-
стӕм, Минтӕйы дзы авӕрдзыстӕм ӕмӕ-иу нӕ фӕстӕ
цӕх кӕнгӕ цӕуӕнт.
25
— Уарзон адӕймаджы скъӕфгӕ? Нӕ, уымӕй ницы
рауайдзӕн...
— Уый скъӕфт нӕу! Минтӕ сразы уыдзӕн. — Дзырд-
та Буци, йӕ къухтӕ тилгӕ. — Уый фӕстӕ-иу сӕхӕдӕг
минӕвӕрттӕ ӕрвитӕнт.
Уый адыл сӕ ныхас фескъуыдис.
Уыцы изӕр дыууӕ хӕлары бацагуырдтой заводы фӕс-
комцӕдисы комитеты секретарь Баблаты Хандже-
рийы.
— Хонджыты хуызӕн стут! — загъта уый, дыууӕ
лӕппуйы хъуыддагхуызӕй йӕ разы куы ’рлаеууыдысты,
уӕд.
— Цы стӕм, уый нӕхӕдӕг дӕр нал зонӕм. Уӕртӕ
уыцы Бӕлӕутӕ... Дысон сӕм Тами уыди ӕмӕ йӕ зӕрдӕ
ницӕмӕй барухс, — бамбарын кодта хабар Буци.
— Уый дын, лӕппу, станокыл машинӕйы ивӕн хӕйт-
тӕ аразын нӕу, — мӕстӕймарӕн худт бакӕнгӕйӕ, Хан-
джери комкоммӕ бакаст Тамимӕ.
Худгӕ ма кӕн, фӕлӕ-ма цом, дӕ цыргъзонддзинад
уым равдисдзынӕ. Уым дын ӕмбырды дзурӕгау нӕ уы-
дзӕн, — алхыскъ ӕй кодта Буци дӕр.
Лӕппутӕ ӕртӕйӕ дӕр иу заводы куыстой. Гыццылӕй
фӕстӕмӕ иумӕ схъомыл сты, иу рӕстӕг каст фесты
скъола дӕр, кусынмӕ дӕр иу ранмӕ бацыдысты. Кӕрӕ-
дзийы-иу тагъд бамбӕрстой. Ныр дӕр бирӕ ныхӕстӕ нӕ
рауад се ’хсӕн.
Фӕсахсӕвӕрты ӕртӕ лӕппуйы бахызтысты Бӕлӕу-
ты кӕртмӕ. Дуар бахоста Ханджери ӕмӕ бадзырдта:
— Уазджытӕ нӕ уадзут?
Сӕ размӕ рацыд хӕдзары хицау Аслӕныхъо, уай-
тагъд сӕ мидӕмӕ бахуыдта.
Аслӕныхъо, Ханджери ӕмӕ Буци стъолы уӕлхъус
сбадтысты, Тами лӕугӕйӕ баззад.
— Не ’мбалы тыххӕй та ӕрбауадыстӕм, — райдыдта
Ханджери. — Хъуыддаг цыма дзӕгъӕлы къуылымпыгонд
цӕуы, афтӕ мӕм кӕсы.
— Минӕвӕрттӕ ӕрбарвитут ӕмае уӕд дзурдзы-
стӕм, — загъта Аслӕныхъо. — Махӕн дӕр хӕстӕджытӕ
ис. Ирон стӕм ӕмӕ ӕгъдӕуттӕ мах халгӕ не
’сты.
— Мах дӕр пӕ хъавӕм ӕгъдау халынмӕ, — дзуры
Ханджери. — Дыууӕ ӕвзонг адӕймаджы сӕ цард иумӕ
бабӕттынвӕнд скодтой ӕмӕ сын бар раттын хъӕуы.
26
Хатгай фаесиваед хистӕрты аххосаей фӕрӕдийынц, стӕй
хъаст-замана самайынц. Бахатыр кӕн, хистӕр дӕ, фае-
лае ӕнаедзургае дӕр наей: ӕвзонг адаэймаджы зӕрдӕ
асӕттынӕн бирае нӕ хъӕуы...
Уыцы рӕстаеджы къаесаераей аербахызт Аслаеныхъойы
хистӕр аефсымӕр Бибо. Уазджытаен арфӕ ракодта, стӕй
Тамимӕ фаекаст ӕмӕ афарста:
— Ай та чи у?
Дзуапп ын каед ничи радта, уӕддаер заеронд бамбаер-
ста, сиахсаг каей у, уый, йе 'рфгуытӕ фаетар сты. Куы
сбадти, уӕд сдзырдта:	,
— Фидыд даер куынаема стӕм, уаед цӕуыл хъуамӕ
дзурӕм. Ирон нал стаем? Цалынмӕ хистӕры цаест аерт-
тива, уаедмӕ не 'гъдауы сӕрты ничи ахиздзӕн. Дзаегъӕл
чызг, миййаг, наеу, — заеронд лӕг зулаив бакаст Та-
мимӕ.
— Бахатыр каен, Бибо, — райдыдта Ханджери. —
Тамимае сусӕг фӕндтае наей. Уе ’гас дӕр зонут, йаехицӕн
уӕ зынаргъ хаестӕгӕн бацагуырдта... Чызг ӕмӕ лӕппу
уарзынц кӕрӕдзийы... Мӕнмӕ гӕсгӕ, стырдӕр фидыддзи-
надӕн уаевӕн наей.
— Цы, цы? Уый къулба'даегдзинад у! — райдыдта та
Бибо. — Чызг куыд хъуамӕ бафидауа? Ам бинонтае куы
нс, ам мыггаг куы ис! Каем ис уӕ фидауаеггаг?
— Раст заегъын хъӕуы, ӕнӕхъуаджы митӕ ма наем
ис, — сдзырдта пъолмае кӕсгӕйӕ Аслаеныхъо, — нал фи-
дауынц, уӕддаер сӕ нае уадзаэм...
— Цаваер ӕнӕхъуаджы митӕ, Аслаеныхъо?
— Иууылдӕр аембарӕм, уӕлдай кӕй сты, уый, фаелӕ
сае уаеддаер не 'ппарӕм, — нал та фӕлӕууыд Хандже-
ри,— Гъеныр-ма каесут... Тами лаеууы, цыма хъазайраг
у, уый хуызӕн аемӕ йын сбад зӕгъаег нӕй. Ӕпиу Минтае
ам цӕуылнае ис?
Бибо лаедзӕгӕй пъол ӕрхоста ӕмӕ дзагъултае кӕнын
райдыдта алырдӕм.
— Кӕс ма адонмӕ! — фаехъӕр ласта уый. — Маенӕ
сӕ мӕ фӕйнӕфарс сбадын кӕнут!.. — Цӕуылдӕр ахъуы-
ды кодта ӕмае афарста. — Уӕддӕр мыггагаей чызг куыд
хаессынмӕ хъавут?
— Фӕскомцӕдисон чындзӕхсӕв, Бибо. Кафт,
зард...
Иуцасдӕр ничи ницы сдзырдта, стаей Бибо фӕтъӕл-
ланг ласта:
27
— Цӕмӕн маем ӕрбарвыстат? Ӕз ахаем рӕттӕм нӕ
фӕцӕуын! — ӕмӕ дуары ӕдде фӕци.
Уат ныссабыр. Сабыр уыдис ӕдде дӕр, аермӕст-иу
хатгай ӕрбайхъуыст дымгӕйы сыбар-сыбур.
— Хъуыддаг рӕсугъд цӕмӕй рауайа, ууыл бацархай-
дзыстӕм, — загъта аерӕджиау Ханджери пыллӕг хъӕлае-
сӕй. — Аслӕныхъо, дӕ хорзӕхӕй...
Хӕдзары хицау фыццаг бакаст Тамимӕ. стӕй иннӕ-
тыл йӕ цаест ахаста ӕмӕ загъта:
— Хуыздӕр цы уыдзӕн, ӕз уый фарс дӕн...
Ханджери фестад, йӕ цӕсгом ныррухс, йӕ къух Ас-
лаеныхъомӕ бадаргъ кодта ӕмӕ сдзырдта:
— Бузныг... Абон хуыцаубон... Иннӕ хуыцаубоиы...
— Куыд уӕ фӕнды, афтӕ кӕнут. Цы цӕхх аемӕ кӕр-
дзын хӕрӕм, уымӕй сымах дӕр суазӕг кӕндзыстаем, —
загъта та Аслӕныхъо.
* *
*
Бибо та уыцы изӕр дӕр сӕ хаедзары бадт мӕстджы-
нӕй ӕмӕ хъуыр-хъуыр кодта. Иуцасдӕр рӕстӕг рацыд,
афтае бинонтӕм дзуры:
— Марадзут ма, уыцы гуымирымӕ бауайут.
Зӕронды фыртыфырт Цӕра фӕрӕвдз ӕмае Аслӕны-
хъбтӕм бамидӕг, ӕфсинтӕм бауад къухнамӕ ӕмӕ сае
ӕнӕвдаелон зилӕнтӕгӕнгӕ куы федта, уӕд йӕ зӕрдӕ
фехсайдта, къӕлидормӕ рацыд ӕмӕ аивӕй рудзыпгӕй
бакаст: уазджытӕ хъӕлдзӕг ныхасыл уыдысты, Аслае-
ныхъо ӕмӕ Ханджери нозтой къуырццӕй. Лаеппу та фӕ-
стӕмае къухнамӕ фездаехт.
— Мӕиӕ ма ам абад ӕмӕ исты ахӕр, мӕ хур Цӕ-
ра, — дзуры ӕфсин, къӕлӕтджын бандонмӕ амонгӕйӕ.
Цӕра сӕ хӕдзармӕ ӕрбаздӕхт ӕрӕджиау, зӕронды
цурмӕ бацыд ӕмӕ хъӕлдзӕгӕй афтӕ зӕгъы:
— Баба, Аслӕныхъо уазджытимӕ бады, къуырцц
кӕнынц...
— Гуымиры! Уый дӕр уыдонӕй ӕгъдауджындӕр
нӕу! — загъд кӕиы Бибо йе 'фсымаеримӕ.
Райсомӕй хъӕубӕстыл айхъуыст, Бӕлӕуты Минтӕ
чындзы кӕй цӕуы, уый. Бибо цӕджджинагау фыхти.
Ӕппыпфӕстаг йӕхи нал баурӕдта аемӕ лӕбурӕгау ба-
цыд Аслӕныхъомӕ.
28
— Чи стӕм мах? Мыггаг нал стӕм? Ирон ӕгъдау
халын махмӕ кӕсы? Цы ’рбадтӕ пицыхтимӕ ӕмӕ цӕ-
мӕн нуазыс семӕ? — хъӕр кӕны уый ӕфсымӕрыл.
— Загъд нӕ хъӕуы. Уыдон дӕр сывӕллӕттӕ нал
сты...
Бибо йе 'рфгуыты бынты бакаст ӕфсымӕрмӕ, зӕхмӕ
ату кодта ӕмӕ кулдуарырдӕм араст.
— Мидӕмӕ рацыдаис. Тӕргай хорз нӕу...
Фӕлӕ зӕронд йӕ цыдыл бафтыдта ӕмӕ кулдуары
ӕдде фӕци.
Къуырийы дӕргъы Аслӕныхъо хоиджытӕ ӕрвыста
ӕфсымӕрмӕ, бацыд ӕм йӕхӕдӕг дӕр, фӕлӕ уый къӕрт-
тӕй цъула нӕ фӕхаудта.
Чызгӕрвысты бон та бынтон батыхст Аслӕныхъо.
Хонӕг хонӕджы фӕстӕ цыдысты Бибомӕ — дзӕгъӕлы.
Уӕд ӕм хистӕртӕй иу бацыд.
— Дӕ хорзӕхӕй, Бибо, де 'фсымӕры хӕдзары цин-
дзинад ис ӕмӕ йӕ барӕсугъд кӕн. Дӕ бынаты ничи
сбаддзӕн. Уазджытӕй дӕр худинаг у.
— Ӕз къӕнсӕмолты хус чындзӕхсӕвмӕ нӕ цӕуын.
Ӕгъдау кӕм нӕ уа, уым мӕн ницы хъуыддаг ис, — Би-
бо йӕ къӕхтӕ ныббыцӕу кодта...
— Сыхбӕстӕ стӕм ӕмӕ уӕд та уыдоны хатыр ба-
кӕн.
Бибо сыхбӕсты кой куы фехъуыста, уӕд зӕхмӕ нык-
каст,
— Хорз. Сымахырдыгонау фӕуӕд...
Замманай фынг баййӕфта Бибо не ’рвады
кӕрты.
Сидт сидты фӕстӕ цӕуы. Фыццаг Бибо ӕвӕпдонӕй
ныхас кодта, фӕлӕ сырх сӕнӕй цалдӕр агуывзӕйы куы
анызта, уӕд фӕрӕвдз, фынгыл йӕ цӕст лӕмбыпӕгдӕр
ахаста — зӕрдӕ дзы тынг барухс. Ныр ныфсджындӕрӕй
дзурын райдыдта ӕмӕ йын йӕ ныхас хъуыстой иууыл-
дӕр.
— Мӕнӕ сӕр-сӕргӕнагӕй дӕр апуаз,—дзуры чи-
дӕр Бибомӕ.
Зӕронд анозта агуывзӕйы дзаг сӕр-сӕргӕнаг сӕн,
стӕй сдзырдта:
— Гъы-гъи, хорз у, ӕвӕдза!..
Бахъӕлдзӕг Бибо. Цынӕ ӕрцагуырдта йӕ зӕрдӕ: уӕ
кафын зӕгъай, уӕ зарын зӕгъай!..
Уалынмӕ Минтӕ ӕмӕ Тамийы ӕрбакодтой хистӕрты
29
размӕ ӕмӕ ӕфсӕрмхуызӕй лӕууыдысты. Зӕронд сӕм
къорд хатты йӕ къухы аууонӕй скаст, фӕлӕ сӕ нал ба-
зыдта, афтӕ арӕзт ӕмӕ аив уыдысты.
Бибо йӕ алыварс афӕлгӕсыд ӕмӕ бафиппайдта,
фынджы уӕлхъус бадджытӕ кӕй хӕрынц, рӕсугъд ныв-
ӕфтыдтӕ кӕуыл ис, ахӕм адджинӕгтӕ.
— Къола, ӕрбадӕтт ма дзы, — сдзырдта уый, йӕ
фарсмӕ чи бадт, уымӕ.— Ӕз дӕр адджинаг уарзын.
КЪУПИЙЫ ПЕНСИ
Цавӕр цӕрӕгой кӕнӕ зайӕгой нӕ зӕронд кӕны! Ба-
зӕронд Быгъуыты Къупи дӕр. Уым мур дӕр диссагӕй
ницы ис. Зӕронды бонмӕ фӕфыдӕбон кӕн, стӕй сӕры-
стырӕй афтӕ зӕгъ: «Гъе ныр баулӕфын афон дӕр у».
Баулӕфынвӕнд скодта Къупи дӕр, ома, йӕ зӕрды
ӕрӕфтыд паддзахадӕй пеней райсын. Азтӕ йыл бирӕ
цӕуы, пенсимӕ ацӕуын афон ын бӕргӕ у. Гъе ӕрмӕст...
кӕддӕр урсыты ӕфсадмӕ бархионтӕ куы истой, уӕд йӕ-
хи къуыдипп лӕппуйӕ равдисынмӕ хъавыд ӕмӕ йӕ аз-
тӕ къаддӕрыл ныффыста. Ныр ма йӕ сӕр бӕргӕ хойы,
фӕлӕ топп куы фехсай, уӕд ма йын йӕ нӕмыг кӕм раз-
дахдзынӕ. Йӕ сыхаг Хъӕлӕбиимӕ ӕмгӕрттӕ сты. Уый
заводы куыста, пеней йын рацыд. Къупиимӕ арӕх
фембӕлынц. Иу бон та се ’хсӕн рауад ныхас.
— Тагъд мыл сӕххӕст уыдзӕн фондз ӕмӕ ӕрти-
ссӕдз азы. Ме ’мгӕрттӕ пеней гъӕйттӕй ӕмпъухынц.
Ӕз та ме ’взонджы бонты мӕ фӕндагмӕ цӕлхдур ба-
тылдтон... — йӕхи афхӕрдта Къупи.
Хъӕлӕби йын зӕрдӕтӕ ӕвӕрдта:
31
— Дӕ азтыл та цы тыхсыс! Дохтыртӕ дӕ дзӕбӕх
куы фенон, уӕд дын дӕ кар сбӕрӕг кӕндзысты.
— Дӕ хъуыддаг раст! Уый заммапай хъуыды куы
у! — йе стыр къухӕй Хъӕлӕбийы рахиз уӕхск ӕр-
къуырдта Къупи. — Афонмӕ дӕр мӕхи зӕрдыл куыд не
'рлӕууыд?..
Каст ницӕмӕуал уыди. Къупи айтӕ-уыйтӕ нал фӕ-
кодта, балӕууыд дохтырты къамисы раз.
— Мӕ гӕххӕтты куыд фыст у, азтӕ мыл уымӕй фыл-
дӕр цӕуы. Куы райгуырдтӕн ӕмӕ мӕ аргъуанмӕ куы
бахастой, уӕд, дам, сауджын расыг уыди, хуыцауып ма
- ныббара, ӕмӕ 1890 азы бӕсты ныффыста 1906 аз... Ца-
вӕрдӕр къуприйы аххосӕй пепси райсын мӕ бон нӕу.
Уӕ хорзӕхӕй, ӕркӕсут...
Рӕсугъд сылгоймаг-дохтыр цӕмӕндӕр йӕ мидбылты
бахудт ӕмӕ сдзырдта:
— Дӕ дзых байгом кӕн...	я
Къупи дӕр сылгоймагмӕ бахудт ӕмӕ мӕкӕрӕзы
хуызӕн урс-урсид дӕндӕгтӕ ферттывтой комӕй.
— Бахатыр кӕнут, мӕнӕ чи фӕсау, уыцы дӕндаг
фарон фӕсахъат, — йӕхи бакъултӕ кодта Къупи. — Бын-
тон ӕнӕнхъӕлӕджы... Уарта^ Боболатӕ сӕ фыдыфыд
Гӕмсийӕн хӕрнӕг кодтой... Дзидзайы карстимӕ стӕг
фӕци ӕмӕ йӕ тагъд-тагъдӕй куы ӕрӕлхъывтон, уӕд
цӕнгӕты хуызӕн ныкъкъӕрцц ласта.
Къупийы фӕрауын-бауын кодтой ӕмӕ та дохтыр
загъта:
— Дӕ гӕххӕттытӕм гӕсгӕ дыл цал азы нымад ис,
уыйбӕрц дӕр дыл нӕ цӕуы. Стӕй ӕнӕниз дӕ. Алы
куыст кӕиын дӕр дӕ бон у.
Къупи исдугмӕ аджих, стӕй йӕхи бакъултӕ кодта
ӕмӕ сдзырдта:
— Мӕ бон ма кусын куы уаид, уӕд мӕхи мӕгуыр
хонин.
Уынгмӕ куы рахызт, уӕд бахудт ӕмӕ йӕхинымӕр
афтӕ зӕгъы: «Сӕртӕ нӕй ацы дохтыртыл. Афтӕ ӕнхъӕ-
лынц, ӕмӕ куыст цы у, уый ӕз не ’мбарын. Уыцы «бӕ-
хы мардӕй*» мӕм иучысыл уӕддӕр куы нӕ рахауа, уӕд
куыд? (Паддзахады бӕхы мард хуыдта). Хъӕлӕби куы
исы пеней, уӕд ӕз уымӕй ӕгуыдзӕгдӕр дӕн?»
Къупи бынтон фӕсмойнаг фӕци, горӕты социален
ӕххуысады хайады инспекторимӕ куы аныхас кодта.
уӕд.
32
— Граждайнаг хӕсты рӕстӕг бирӕ тухитӕ бавзӕр-
стон,—дзырдта инспекторат Къупи.—Цӕвӕг-марӕг бӕ-
рӕг дзы нӕ уыди... Мӕ гӕххӕттытӕй иу дӕр нал баззад.
Иуныхасӕй, ӕмбал инспектор, фыдӕбонджын лӕг дӕн
ӕмӕ мын паддзахады ӕххуыс ӕмбӕлы. Уӕдӕ куыд!..
Фыццаджы хъарутӕ нал сты, нал, цас ма у мӕ бон! Уый
дӕм диссаг ма кӕсӕд. Цалдӕр хатты цӕфтӕ дӕр фӕ-
дӕн. Уӕззау цӕфтӕ... Ныр мӕхи кой бакӕнын нӕ фӕ-
разын...
Инспектор йӕ цӕстытӕ уӕрӕх байтом кодта ӕмӕ
лӕгмӕ зӕрдиагӕй хъусын райдыдта.
— Партизантӕ стыр пенситӕ куы исынц. Ӕз дзер
граждайнаг хӕсты рӕстӕджы партизан бӕргӕ уыдтӕн.
Фӕлӕ куы загътон — гӕххӕтты мыггагӕй мӕм ницуал
баззад. Уӕдӕ мемӕ чи уыди, уыдонӕй дӕр удӕгас ничи-
уал у.
— Кӕмыты хӕцыд уӕ отряд? Уӕ командир чи уыди?
— О-о-о,—фӕцырд Къупи. — Хуымӕтӕджы лӕг уыд-
тӕн! Азтӕ мыл уыйас нӕма цыди, фӕлӕ стыр хъаруйы
хицау уыдтӕн. Ехх, ӕвӕдза! Цы вӕййы адӕймаг ӕмӕ
цӕмӕ ӕрцӕуы!
— Зӕгъын, уӕ командир чи уыди? — фӕрсы та ин-
спектор, йӕ къухты кърандас здухгӕйӕ.
— Кӕй зӕрдыл ма лӕууынц, мӕ хур... Знон цы ба-
хордтон, уый дӕр мӕ ферох ис.
— Ӕрхъуыды сӕ кӕн ӕмӕ дын дӕ хъуыддаг сараз-
дзыстӕм.
— Хорз, хорз, мӕ хур. Ӕрбауайдзыпӕн ма дӕм... —
Къупи йӕ худ къухты ӕрбатымбыл кодта, сыстад ӕмӕ
сабыргай рацыд уатӕй. Дуары ӕдде куы фӕци, уӕд арф
ныуулӕфыд, цъенг-сӕрыл къух авӕрдта ӕмӕ ныллӕг
хъӕлӕсӕй сдзырдта:
— Чысыл ма бахъӕуа ӕмӕ мӕхиуыл комдзог ма ра-
цӕуон. Уыцы ӕнӕхайыры Шкуро мӕ дӕлӕвзаг рауай-
бауай кодта. Исты куы срӕцыгътаин, уӕд мае пеней мӕ-
хирдыгӕй фӕуыдаид...
Къупи хъуыдыты афтӕ аныгъуылд, ӕмӕ йӕ алыварс
цы адӕм ис, уыдоны фиппайгӕ дӕр нӕ кӕны. Иӕ ив-
гъуыд цард иууылдӕр йӕ цӕстытыл уайы. Мысинӕгтӕ
йын йӕ зӕрдӕйы ӕхсызгондзинад ӕвзӕрын кӕнынц.
Куыд зӕрдиагӕй аныхӕстӕ кӕнид ныртӕккӕ искӕимӕ!
Хатгай цыдӕртӕ хъӕрӕй сдзуры. Цӕуджытӕ йӕм кӕс-
гӕйӕ аззайынц...
3 Фӕскъӕвда хур бон
33
— Гормон, цӕуыл хъуыр-хъуыр кӕныс? — Ӕвиппай-
ды айхъуыста зонгӕ адӕймаджы хъӕлӕс. Фӕкаст ӕмӕ
йӕ хӕдфӕстӕ ауыдта Хъӕлӕбийы.
— Нӕ дӕ федтон, мӕ хӕлар, — сдзырдта Къупи. —
Мӕ ивгьуыд цард мӕ зӕрдыл куы ’рбалаеууы, мӕ хъӕ-
батыр бонтӕ мӕ цӕстытыл куы ауайыпц, мӕ зӕрдӕмӕ
ма уӕд ныккӕсы рухсы цъыртт. Ехх ӕвӕдза!
— Ома, цы?
— Ехх, Хъӕлӕби, Хъӕлӕби,—дзуры Къупи. — Лӕг
цы вӕййы ӕмӕ цӕмӕ 'рцӕуы!.. Мӕ лӕгдзинады тыххӕй
мын ефрейторы ном радтой. Хуымӕтӕджы хъӕбатыр
уыдтӕн! Бирӕ салдӕтты мукъутӕм базылдтӕн. Мӕ ри-
хитӕ ӕрцыты хуызӕн лӕууыдысты, ӕмӕ-иу сӕ куы баз-
мӕлып кодтон, уӕд-иу салдӕттӕ ӕмризӕджы рызтысты,
цыма сыл исчи ихдон калдта.
— Уыцы ныхӕстӕ дӕ фыццаг хатт нӕ хъусын... Дӕ-
хицӕй ӕгӕр феппӕлыс...
— Уӕллӕй, Хъӕлӕби, ацы хабар ды фыццаг хатт
хъусыс. Ды нӕ зоныс, ӕз ӕрмӕст мӕ хъӕлӕсы тыххӕй
Георгийы дыууӕ кресты кӕй райстон, уый, — дзуры
Къупи.
— Ома, цавӕр хъӕлӕсы тыххӕй? — афарста Хъӕ-
лӕби.
— Ӕфсӕддон ахуырты рӕстӕг-иу мӕм булкъон ӕр-
бахъӕр кодта: Ефрейтор Быгъуыйы-фырт, ӕртӕ къахдзӕ-
фы — размӕ! Ратт команды! Гъе, ӕмӕ-иу мӕ цъӕхснаг
хъӕлӕс уӕлдӕфы куы ныййазӕлд, уӕд-иу салдӕттӕн
цыма исчи сӕ роцъотӕ тымбыл къухӕй хӕрдмӕ
скъуырдта, афтӕ-иу фесхъӕл сты. Бирӕ мӕ уарзтой афи-
цертӕ. Хӕстмӕ дӕр мӕ нӕ уагътой, куы фӕмард уон,
уымӕй тарстысты.
— Чидӕр хӕрӕг уасынӕн куыд дардта, афтӕ дӕ
адӕмыл хъӕр кӕпыны тыххӕй дардтой,—уым лӕгдзина-
дӕй цы ис! — нал баурӕдта йӕхи Хъӕлӕби.
Дыууӕ сыхаджы цасдӕр кӕрӕдзимӕ дӕр нал бака-
стысты. Къупи та йӕхинымӕр хъуыр-хъуыр кӕнын рай-
дыдта.
— Адӕм цыдӕрхуызон систы. Дӕ ныхас кӕмӕн зӕ-
гъай, уый ма уӕд! Ӕз демӕ дӕ зӕрдӕ-мӕ зӕрдӕ дзу-
рын. Зоныс, Хъӕли (афтӕ йӕ хуыдта фырбуцӕй)... Мӕ
царды бонтӕ куы ӕрӕмысын, уӕд ма мӕ зӕрдӕ цӕуыл-
дӕрты фӕлӕууы. Цы бачындӕуа, цард, зӕгъы, тӕбӕгъы
донӕй уӕлдай нӕу.
34
Къупи йӕ ныхас фӕурӕдта, ӕмӕ йӕ сыхаг кӕй не
'смӕсты, уый бамбаргӕйӕ та райдыдта:
— Чысыл фыдӕбӕттӕ нӕ федгон. Суанг ма мӕ бул-
къон иурӕстӕджы партизан дӕр схуыдта. Бунты рӕстӕ-
джы бирӕты къӕбицтӕ асыгъдӕг кодтон. Уый фӕстӕ
дӕр ӕвзӕр нӕ ацардтӕн... НЭП-ы рӕстӕг та дын дука*
ни байтом кодтон...
— Ӕгӕр, ӕгӕр дард та ахӕццӕ дӕ...
— Мӕ фыдыстӕн, иу ӕрӕмысӕггаг ныхас дӕр нӕма
загътон. Куыддӕр бунт ахицӕн (Къупи граждайнаг хӕ-
сты кой кодта), афтӕ базар кӕныныл фӕдӕн. Уӕдӕ
адӕймаг хуыздӕр цӕуыл ныххӕцыдаид? Райдианты уӕй
кодтон судзинтӕ, ӕндӕхтӕ, сӕрбӕттӕнтӕ... Уалынмӕ
мӕм зынаргъ базайраггӕгтӕ дӕр фӕзынд.
Ацы дзырдыл Къупи ныхъхъӕрзыдта, цыма дзы цы-
дӕр тынг срыст, афтӕ. Хъӕлӕби йӕм бакаст, ома, цы
бӕллӕх дыл ӕрцыд?
— Цы кӕныс? Цӕуыл батыхстӕ? — афарста уый.
— Ӕрцахстой мӕ, — арф ныуулӕфыд Къупи,—нэп-
мӕн, кулак, контр... Цыдӕр мӕ схуыдтой, цыдӕр... Адӕй-
магыл-иу цынӕ ном асагътаиккой!.. Куы суӕгъд дӕн,
уӕд фӕцыдтӕн Астӕуыккаг Азимӕ, цасдӕр рӕстӕджы
фӕстӕ мӕ къухы бафтыд цыппар бӕхы. Фӕлӕ та нӕ
лик-ви-даци скодтой...
Къупи фӕхъус, рахиз къухӕй цалдӕр хатты йӕ хӕ-
доны ӕфцӕггот асгӕрста. ‘Иуцасдӕр та куы ауадысты,
уӕд Къупи йӕ сӕрыл схӕцыд:
— Ныр цӕмӕй цардӕуа, уый нал ис.
— Ӕрзил дӕ хъуыддагыл,—дзуры Хъӕлӕби. Уӕдмӕ
йӕ хӕдзары размӕ схӕццӕ сты.
Къупийы нӕ фӕндыд, иунӕгӕй куы аззадаид, уый
ӕмӕ сдзырдта:
— Фӕлӕуу-ма.
Фӕлӕ Хъӕлӕби кӕрты фӕмидӕг.
Къорд боны фӕстӕ та Къупи ӕрцыд социалоп ӕх-
хуысады инспектормӕ. Инспектор ныр зыдта, Къупи
урсгвардион кӕй уыд, НЭП-ы рӕстӕджы базар кӕй код-
та, уыдӕттӕ. Къупи бакаст инспекторы цӕсгоммӕ ӕмӕ
гуырысхойагӕй куы ницы бафиппайдта, уӕд дзурын рай-
дыдта йӕ мӕгуырдзинӕдтыл, граждайнаг хӕсты рӕстӕ-
джы партизанты зындгонд командиртӕй иуы кой дӕр
скодта.
— Дӕ хорзӕхӕй, мӕ хъуыддаг мын сараз. Ды за-
35
къонтӕ зопыс. Дӕ хорздзинад мӕ рох нӕ уыдзӕн...—
лӕгъстӕ кодта Къупи.
Инспектор къорд хатты йӕ мидбынат базмӕлыд,
стӕй тарӕрфыгӕй дзурын райдыдта:
— Уӕддӕр пеней цӕй тыххӕй агурыс, уый не ’мба-
рын? Адӕмы кӕй надтай, мардтай ӕмӕ сайдтай, уый
тыххӕй? Дӕ фыдраконддзинӕдты тыххӕй дӕ йӕ рӕстӕ-
джы карздӕр дзуапп агуырд кӕй не ’рцыд, уый тыххӕй?
Паддзахы ӕфсады дӕ салдӕтты нӕмыны тыххӕй кӕй
дардтой, уый тыххаей?
Къупи инспекторы мӕстӕйдзаг цӕсгоммӕ куы фӕ-
комкоммӕ, уӕд пӕ мидбынаты срызт.
— Хуыцауы тыххӕй, ма мыл хъӕр кӕн, ӕнӕуи дӕр
мӕ зӕрдӕ сӕнкъуысыд. Кӕцытыл мӕ нымайыс, уӕддӕр?
О, мӕ зӕронд сӕр!
Къупи йӕ сӕр галиуырдӕм ӕруагъта, йӕхи мӕгуыры
хуызӕн скӕнын уыди йӕ зӕрды, ныр дӕр ма ӕнхъӕлмӕ
касти, йӕ зӕрдӕ цӕуыл фӕлӕууыдаид, ахӕм ныхасмӕ.
— Мӕрдтыл! Мӕрдтимӕ хъуама^ уай ды нымад!
Къупи сыстад, удаистӕй та бакаст инспекторы тыз-
мӕг цӕстӕнгасмӕ, фӕстӕрдӕм рацыд, йӕ чъылдымӕй
дуарыл рахӕцыд ӕмӕ феддӕдуар.
— У-ухх! — ныуулӕфыд, уынгмӕ куы аирвӕзт, уӕд
ӕмӕ ма фӕстӕмӕ иу каст фӕкодта. — Мӕ царды ха-
бӕрттӕ мын иууылдӕр базыдта.
Цӕуы уый сӕхимӕ ӕмӕ йӕ цӕстытыл уайынц йӕ
кӕддӕры схъӕл рихитӕ, туркаг къӕдз ӕхсаргард, хуыс-
нӕггад кӕнынмӕ йӕ чи хаста, уыцы зыгъар бӕх, кӕд-
дӕр салдӕттӕ йӕ разы ӕмризӕджы куыд рызтысты,
граждайнаг хӕсты рӕстӕджы куыд давта ӕмӕ стыгъта...
Ӕмӕ цы кӕны! Мысипӕгтӕп дӕр цӕрӕн ис!
КОМДЗӔУДЖЫТӔ
Стыр мусы ставднӕмыг мӕпӕу хуры тынтӕм ӕрттыв-
та. Сӕумӕцъӕхӕй изӕрдалынгтӕм машинӕтӕ ардыгӕй
мӕнӕу фӕластой, уӕддӕр кӕри нӕ фӕцис.
Колхозы сӕрдар Мырзабег изӕрырдӕм зылд фӕци
быдыртыл, ӕмӕ мусыл йӕ фӕндаг ракодта. Кӕрийы
алыварс ӕрзылд, стӕй ставд мӕнӕуӕй армыдзаг систа
ӕмӕ йӕ кӕримӕ бакалдта— ӕхсызгон ын уыди йӕ сыр~
сырмӕ хъусын.
Хъалагъур бадти мусонджы цур ӕмӕ йӕм фӕдзырдта:
— Бызыл, кӕсгӕ кӕн, дӕ хорзӕхӕй. Хатгай фос ра-
дзӕгъӕл вӕййынц ӕмӕ кӕримӕ куы баирвӕзой, уӕд йӕ
сӕрмӕ хизынц...
— Цъиу дӕр ӕм не ’рбатӕхдзӕн, цъиу, мӕ удӕга-
сӕй, — загъта Бызыл.
Бызыл дыууӕ азы размӕ ӕрбалыгъд Зӕнджыхъӕу-
мӕ. Рахиз къухы ӕртӕ ӕнгуылдзы йӕ уӕлӕ кӕй нӕ
уыдысты, стӕй рынчынгӕнаг кӕй уыди, уымӕ гӕсгӕ
ӕдзух хъахъхъӕнӕгӕй куыста. Ӕнгъуылдзтӕ та ахауды-
сты, кӕддӕр кӕйдӕр бӕхтӕ давгӕйӕ хӕдзары хицауы
37
топпы гӕрахӕй. Фӕлӕ чи цы хъуамӕ зыдтаид Зӕнджы-
хъӕуы цӕрджытӕй, Бызылы ӕнгуылдзтӕ цы фесты, уй-
мӕн!
Мырзабег йӕ машинӕйы абадт, хӕрзизӕр загъта ӕх-
саевгӕсӕн ӕмӕ араст. Дыууӕ-ӕртӕ минуты фӕстӕ аэд-
дӕуӕзгомау ӕрхмӕ куы ныххызт машинӕ, уӕд йӕ хъӕр
фенцад аемӕ бӕстӕ ныссабыр.
Цалынмӕ мӕй скасти, уӕдмӕ Бызыл мусонджы фӕ-
бадти. Сыстади йӕ бынатӕй, даргь лӕдзӕг райста къул-
рӕбынӕй ӕмӕ дуарырдӕм дыууӕ санчъехы куы ракод-
та, уӕд йӕ къӕхты бынӕй куыдзы хъист-хъист рай-
хъуыст ӕмӕ лӕг хӕрдмӕ фӕхауд.
— Ӕр-ры, знаджы сӕр бахордтай! Мае къӕхты бын
цы бабырыдтӕ! — фӕхъӕр кодта уый.
Бызылы сӕры хъуыдытӕ зилдух кодтой ӕмӕ-иу
адзӕгъӕл. Лӕдзӕг фӕстӕмӕ ӕрӕвӕрдта, йӕ бынаты та
йӕхи ӕруагъта, исдуг банхъӕлмӕ каст, стӕй хъӕмпы йӕ
къух батъыста ӕмӕ дзы раласта къубиска, йӕ дзыхыл
ӕй сдардта аемае ныккӕрзыдта. Бызыл фӕныфсджындӕр,
рахызт мусонгӕй ӕмӕ арвыл йӕ цӕст ахаста. Стъалы-
тӕ тыбар-тыбур кодтой арвы риуыл.
— Нал ныууадздзынӕ, дӕ цӕст цы ныиирд кодтай!—
бахъуыр-хъуыр кодта уый, мӕймае кӕсгӕйӕ.
Рацыдаид ма сахаты бӕрц аемае мӕй фӕаууон. Баг-
стаз ныттар.
Бызыл тагъд-тагъд аифтыгъта бӕхтаэ, цалдаер голла-
джы айдзаг кодта ставдгага мӕнӕуӕй, иуцасдӕр та
дзы гуыффӕйы ныккалдта ӕмӕ хъӕуырдаем фӕраст.
Хъахъхъӕнӕг хъал бӕхтӕм февзыста, ӕмӕ асӕпп код-
той. Бирӕ рӕстӕг нае бафӕстиат фӕндагыл. Маенаеу ӕф-
снайгӕйӕ Бызылмӕ фӕкастысты йае бинонтӕ, уайтагъд
авдӕлон сты голджытае, асыгъдаег бричкӕйы гуыффӕ.
Ӕмӕ та фӕстӕмӕ йӕ фӕд-йае фӕд фездӕхт.
Лӕууы Бызыл кӕрийы цур. Хъахъхъӕнаег афӕлгае-
сы йӕ алыварс. Цъиузмаелӕг нӕй. Сыбыртт никӕцаей
хъуысы, ӕрмӕст бӕхтӕ мыртт-мыртт кӕнынц холлаг.
Бызыл та мӕнӕуы кӕри азмӕста, ногӕй та арвмӕ
скаст, исдугмӕ ныхъхъуыды кодта, стаей загъта:
— Ӕгъгъӕд у. Ӕхсӕв каеронмӕ фаехӕццӕ каены...
Бызыл бӕхтае суагъта, ӕмӕ ма иу хатт лӕмбынӕг
байхъуыста, — ӕнцад уыди бӕстӕ.
Хъахъхъӕнӕг мусонджы къӕсӕрмае куы бахӕццӕ,
уӕд бӕхтаей иуы хуыррытт райхъуыст ӕмӕ лӕг фестъӕл-
38
фыд, фӕстӕмӕ раздӕхт, бӕхтӕм бацыд ӕмӕ сӕ радыгай
ӕрсӕрфтытӕ кодта, стӕй сын сӕ бӕрзӕйтыл йӕ дыууӕ
къухы ӕрӕвӕрдта ӕмӕ дзурын райдыдта:
— Дзӕгъӕл хуыррыттытӕ ма кӕнут, хайуантӕ! Цы
хъуаг стут? Дзурын куы зониккат, уӕд ницӕуыл баца-
уӕрдиккат, ӕвӕдза. Цы нӕ вӕййы, миййаг, дзурын куы
райдайат (уӕллаг мӕ уымӕй бахизӕд), уӕд уӕ бырын-
чъытыл хӕцут ӕнцад. Ӕз ма уын ноджыдӕр ратдзынӕн
холлаг.
Бызыл рацыд мусонгмӕ, гобаныл йӕхи ӕруагьта.
Иуцасдӕр рӕстӕг йӕ бон бафынӕй уӕвын нӕ уыди,
стӕй йӕ хуыр-хуыр ссыд. Йӕ мидфынӕйӕ цыдӕртӕ
дзырдта..Фехъал ис сӕумаэцъӕхыл: машинӕйы уасын йӕ
хъустыл ӕрцыд. Фестад, йӕ цӕстытӕ аууӕрста ӕмӕ му-
сонджы дуарӕй ракаст. Мырзабеджы «Победӕ» ауын-
гӕйӕ, сдзырдта:
— Нӕ йын ӕхсӕв ис, на? бон... Хӕйрӕджы мыг-
гаг...	'
Мырзабег фӕзылд мӕнӕуы хуымтыл, бӕрӕг кодта,
абон комбайн цы гӕппӕлтӕ кӕрддзӕн, уыдон... Бацыд
мӕнӕуы кӕримӕ ӕмӕ ӕрзылд йӕ алыварс. Ӕхсызгон ын
уыди хъӕздыг тыллӕгмӕ кӕсын, Бафиппайдта, кӕрийы
иу кӕрон кӕй фессӕста, уый. Лӕмбынӕг аеркаст, маши-
нӕтӕ кӕм афӕд кодтой, уыцы фӕндагмӕ ӕмӕ ӕваст
сдзырдта:
— Мӕнӕуы фаэд! — ӕмӕ зӕхмӕ кӕсгӕ араст. —
Мӕрдон хуыссӕг дыл бахӕцыд, ӕнхъӕлдӕн, Бызыл.
— Бонырдӕм афынӕй дӕн, — сдзырдта Бызыл. —
Хуыцау ма ныббарӕд знагӕн!.. — фӕндагмӕ ӕркаст ӕмӕ
йын мӕнӕуы гагатӕ йӕ цӕстытӕ судзын райдыдтой —
голджытӕ йӕм фаг нӕ уыди агмӕ тагъд-тагъдӕй брич-
кӕйы гуыффӕйы мӕнӕуӕй уӕгъд калд ныккодта. Гуыф-
фӕ ӕнгом бӕргӕ уыди, фӕлӕ, ӕвӕццӕгӕн, фӕйнгеджы-
ты ӕхсагнтӕй мӕнӕу фӕкалд.
Бызыл катайгӕнгӕ уайы Мырзабеджы фӕстӕ, хатгай
аивӕй йӕ разӕй фӕвӕййы ӕмӕ йын бакӕсы йӕ цӕсты-
тӕм.
— Хуыцау сын ӕй ма ныббарӕд!.. Афтӕ никуыма ба-
фынӕй дӕн. Раст мын цыма хинтӕ исчи скодта, — Бы-
зыл йӕ къухтӕ кӕрӕдзиуыл аууӕрста, дзырдта схӕц-
ӕрхӕцгӕнгӕ.
«Цы бакодтон, о, мӕ зӕронд сӕр. Ныртӕккӕ мӕ хӕ-
дзары смидӕг уыдзӕн ӕмаэ маэ быны кой айхъуысдзӕн
39
ӕхсӕвы цъӕхӕй», — хъуыды кӕны Бызыл. йӕ зӕнгтӕ
йӕ быны нал цӕуынц.
— Мырзабег, уӕ, Мырзабег, хъус ма. Ӕз...
— Ды! Ды дӕ аххосджын, ӕндӕр ничи! Бамбӕр-
стай! —хъӕр кӕны Мырзабег ӕмӕ тындзы размӕ.
Фӕлӕ, дын, уалынмӕ Бызыл кӕсы земӕ хъӕуырды
гӕй сӕ акомкоммӕ кӕрчытӕ ӕрцӕуынц. Мырзабег сӕ
фыццаг нӕ бафиппайдта. Мӕргътӕ мӕнӕуы нӕмгуытӕ
уидзгӕ кӕй ӕрцӕуынц, уый бамбӕрста Бызыл ӕмӕ фыр-
цинӕй снӕйдзырдта. Нӕ фӕфыдӕнхъӕл Бызыл: мӕнӕуы
фӕд ӕрбайсӕфт, Мырзабег ма иучысыл ауад, фӕлӕ
цӕст ницӕуыл уал хӕцыд.
— Гъы, комдзӕуджытӕ, комдзӕуджытӕ! Уӕ хицӕут-
ты сӕртӕ бахӕрут, кӕд сыдӕй нӕ мӕлут! — йӕ къухтӕ
сцагъта Мырзабег, иучысыл ма ауад, йӕ фӕйпӕ фӕр-
стӕм акаст, фӕлӕ никуы ӕмӕ ницы.
— Гъа, йемынӕ бахӕрат! Акӕс-ма уыдонмӕ, цыма
саэ исчи фыдӕнӕн сардыдта, — фӕхъӕлдзӕг Бызыл. —
Мӕ лӕдзӕг мемӕ нӕ рахастон, ӕндӕр сын быны цагъд
ныккӕнин. — Уыссиу, уӕ хицӕуттӕн хистӕгтӕ фӕуат!
Уӕвгӕ та афтӕ хъуыды кодта: «Мӕ уд уӕ фӕхъхъау,
мӕ ирвӕзынгӕнджытӕ. Ӕз абонӕй фӕстӕмӕ сымахӕн
кувдзынӕн».
Мырзабег Бызылырдӕм фездӕхт аемӕ йӕ тызмӕгӕй
афарста:
— Цӕй, цы зӕгъынмӕ хъавыдтӕ? — «Ӕз, ӕз» куы
кодтай!
Бызылы цӕстытӕ фӕирд сты, мидбылты бахудт ӕмӕ
дзуапп радта:
— Уӕллӕй, Мырзабег, ницы зӕгъынмӕ хъавыдтӕн.
Зӕгъын, дӕхи фӕллайын кӕныс. Афтӕ ӕнхъӕлдтон, мӕ-
нӕуы нӕмгуытӕ нӕ давӕджы кӕртмӕ бахондзысты.
«Уыдаид, нӕ уыдаид, нӕ зонын, — хъуыды кӕны
Мырзабег ӕмӕ зулаив бакӕсы Бызылмӕ. — Никуы йыл
ничи фӕгуырысхо. Фӕлӕ цы бӕрӕг ис?>...
Хоры нӕмгуытӕм кӕсгӕ давджыты ссарыныл Мырза-
бег йӕ зӕрдӕ нал дардта, фӕлӕ уӕддӕр над фӕндагыл
цыд хъӕуырдӕм. Сӕууон хуры тынтӕм ӕрттывта цалх-
вӕндаг. Сырддонцъиутӕ мӕнӕуы гагатӕ агурӕг ратӕх-
батӕх кодтой. Хъӕуы дыккаг цӕхгӕрмӕ уынгмӕ куы ба-
хӕццӕ сты, уӕд, дын, Мырзабег иу ран ӕваст фӕлӕууыд
ӕмӕ цӕлхвӕд.мӕ ӕдзынӕг ныккаст. Айфыццаджы къӕв-
дайы фӕстӕ цӕгатварс цъымара уынг хорз нӕма бахус
40
ӕмӕ цӕлхвӕд хорз зынди. Сӕрдарӕн йӕ зӕрдыл ӕрба-
лӕууыд, быдыры цы бричкӕ ис, уымӕн йӕ фӕстаг цалх
«фысгӕ» кӕй тулы, уый ӕмӕ ныр фӕраст гакъон-макъон
цӕлхвӕдыл.
Бызылӕн та йӕ зӕрдӕ барызт, зӕнгтӕ та йӕ нал ха-
стой. Цӕлхвӕд «фысгӕ» бацыд комкоммӕ Бызылы хӕ-
дзармӕ ӕмӕ дыууӕйӕ дӕр ӕрлӕууыдысты кулдуары
раз.
— Ӕз... Ӕз... Мырзабег, — скатай Бызыл. Мырзабег
ӕваст фӕкомкоммӕ, цараей мӕнӕуы нӕмгуытӕ куыд
хаудысты, уымӕ. Хабар рауад афтӕ, ӕмӕ Бызыл мӕнӕу
цары уӕгъд калд ӕркодта, кӕрчытӕ, ӕвӕццӕгӕн, куы
бафсӕстысты, уӕд дзы къахындзӕг райдыдтой...
Бызыл ныффӕлурс, йӕ галиу рихи-иу хатгай фезмӕ-
лыд, касти зӕхмӕ ӕмӕ ӕнкъардта сӕрдары судзгӕ
цӕстӕнгас.
ФЫДБЫЛЫЗ
Бӕлӕсты бӕзджын сыфтӕрты ӕхсӕнты ранӕй-рӕтты
зӕхмӕ хаудысты хуры тынтӕ. Дӕргъӕй-дӕргъмӕ фӕй-
нӕджытӕ равӕрдтой фынгтӕн ӕмӕ бадӕнтӕн. Бирӕ ра-
кӕ-бакӕйы фӕстӕ адӕм рабадтысты рӕнхъ-рӕнхъ, цас
амал уыдис, уымӕй — хистӕргай. Уӕле дӕлӕмӕ нымай-
гӕйӕ, Гоцоты Будтумӕ дӕр ӕрхауд фӕндзӕм бынат.
Дыууиссӕдзӕм бон кодтой Дзӕуты Моллайы зӕронд мад
Лезинкайӕн. Фынгтыл ӕрӕвӕрдтой бирӕ хӕрд, нозт.
Алчидӕр зоны, ирон адӕммӕ хнст куыд райдайы,
уый. Фӕлӕ кӕронмӕ куыд ахӕццӕ уыдзӕн, уый зӕгъы-
ны фӕдыл бӕрнондзинад йӕхимӕ ничи райсдзӕн.
Райхъуыст цайданты ӕмӕ агуывзӕты дзыгъал-мы-
гъул. Хистӕртӕ сидтытӕуагътой. Адӕм фыццаг уыдысты
сабыр, ӕнкъард, дзырдтой ныллӕг хъӕлӕсӕй. Сӕ фылдӕ-
ры дзыхӕй та ныхас нӕ хауд. Анызтой фӕйнӕ ӕмӕ зы-
на-нӕзына базмӕлыдысты. Анызтой дыккӕгтӕ, ӕртык-
42
кӕгтӕ ӕмӕ дзыхтӕ фегом сты, дӕсгай къухтӕ авнӕлд-
той фыпгмӕ. Къорд сидты ма рацыд ӕмӕ адӕм гуыв-
гуыв кӕнын райдыдтой мыдыбындзыты хуызӕн. Фӕзын-
дысты нуазӕнтӕ дӕр. Агуывзӕтӕ цыдысты алырдӕм, раст
цыма ам цы адӕм бадти,’ уыдон стыр сгуыхтдзинӕдты
тыххӕй кӕрӕдзийӕн арфӕ кодтой, уыйау.
Архайы Гоцоты Будту дӕр. Цӕсгом фыццаг хъулӕт-
тӕ уыди, фӕлӕ куыдфӕстӕмӕ сырх кӕнын рай-
дыдта.
— Уӕ хорзӕхӕй, сидт бирӕ ма уромут,—дзуры Буд-
ту йӕ фарсмӕ бадджытӕм. — Стӕй фынгмӕ ӕвналут.
Бӕрӕчет сцӕттӕ кодтой ӕмӕ зианджынты зӕрдӕхудты
бацӕуын аив нӕу. Зӕронд Лезинка та мӕрдтӕй фӕстӕ-
мӕ нал раздӕхдзӕн. Стӕн уӕ хуыцау уый карӕнмӕ фӕ-
цӕрын кӕнӕд. Судзаггаг мард нӕ уыди...
Будту та ӕргуыбыр кодта фынгмӕ.ӕмӕ йӕ бон цас
уыди, уымӕй архайдта. Дӕндагӕй хорз нӕ уыди ӕмӕ
уырзӕй агуырдта фӕлмӕнтӕ. Дзыхы дзаг дзидзайы
карст куы нынныхъуырдта, уӕд та йӕм сидт ӕрхӕнцӕ,
йӕ былтӕ армытъӕпӕнӕй асӕрфта, уырдыглӕууатмӕ
скаст ӕмӕ йӕм дзуры:
— Лӕппу, дӕ салам бирӕ. Уыцы ӕгъдау дын саефт
ма уӕд. Ды дӕр ануаз сидт.
— Хатыр мын бакӕн. Нӕ фӕнуазын.
— Уый та куыд? Лӕг куы дӕ...
— Нӕ хъӕуы, нӕ хъӕуы. Хъуыддаджы лӕуд у. Уый
куы бануаза, уӕд ма махмӕ та чи кӕсдзӕн?.. — нал ӕй
суагъта дзурын йӕ фарсмӕ бадӕг.
Уыцы ныхас Будтуйы зӕрдӕмӕ нӕ фӕцыд ӕмӕ, дын.
дзурын райдыдта:
— Бауырнӕд уӕ, ӕз иу ӕфсины зыдтон. Йӕ хӕдзары
дын дыууӕ арахъхъӕй фылдӕр никуы радтанд. Фынг
ӕртӕ къахыл кӕй лӕууы, уый кой-иу ын куы скодтанс,
уӕд-иу сӕ ӕртӕмӕ схӕццӕ кодта. Ӕз ыл сахуыр дӕн:
йӕхӕдӕг-иу куы анозта, уӕд-иу цӕстытӕй худын рай-
дыдта ӕмӕ-иу цыхты иннӕ ӕрдӕг дӕр стъолыл ӕрӕ-
вӕрдта, адӕймаджы-иу нал уагъта ахӕр, аназ ӕй...
Ӕмӕ, зӕгъын, лӕууӕг дӕр куы ахуыпп кӕнид, уӕд кӕд
рӕдаудӕр уаид...
Райхъуысти хистӕры ныхас ӕмӕ Будту фӕхъус.
Сидт цыдис зианы фыдӕлты рухсаджы тыххӕй.
— Хорз сидт у, — дзуры Будту. — Уыдон куы нӕ уы-
даиккой, уа?д Лезинка дӕр рухс луне нӕ федтаид. Рух-
43
саг уӕнт, Дзӕутӕ та сын ахаем фынгтӕй сӕ ном куыд
арой, ахазм хъару сӕм уаед.
Сидт куы анызта, уаед та ӕргуыбыр кодта стъолмӕ
аемае мондагӕн аеууылдта дзидзайы каерстытӕ. йае комы
ма иугай даендаегтӕ уыди аемае тынгдаер архайдта мылы-
тӕй. Фӕлае уыдонӕй хъӕбаергомау дзидза цас хорз ау-
уилдзынӕ, уӕддӕр ын ныхъуырын аевзаер не ’нтыст.
— Нуазгае куы каенай, уаед хъуыры хойраг уадзын
хъаеуы, — дзуры Будту.
Уалынмае барасыг. Куырдадзы конд кардаей дзидза
лыгтае кодта аемае сае хъуыры уагъта.
— Уаедае Лезинка амард аемае дзаенаеты бадаед, рух-
саг... Йае фаестае чи баззад, уыдон цаераент,— дзуры
Будту.
Нозтджын адаем, каед не ’мбаелди, уаеддаер нал фае-
лаеууыдысты саермае. Будту даер ыл къорд хатты кард
ӕруагъта. Стуры саер цас хаерзфых уыдаид аемае дзы иу
раестаеджы аегаер стыр карст баппаерста йае дзыхы, комы
къулты йӕ дыууӕрдаем бирае фаераппар-баппар кодта,
аныхъуырынмӕ йае хъавыд, цалдаер хатты йае дзаебаех
нылваеста, фӕлӕ, марадз заегъай, каед даелаемае куымд-
та, — хъуыры ныссагъд. Лӕджы цаестытае доны разыл-
дысты, цӕсгом цъаех-цъӕхид афаелдаехт. Нозтджын адае-
маей йае фыццаг ничи бафиппайдта, фаелае рахиз къухы
аенгуылдзтае дзыхы куы атъыста, уаед хистаэртаей иу фае-
дисы хъаер фаекодта:
— Йае фаесонтае йын цаевут!
Лаеууаег арахъхъы цайдан заеххыл аваердта, Будтуйы
цурмае бауад, аемае йын йӕ фӕсонтыл тымбыл къухӕй
ралаеууыд — хъаргае даер ӕм нӕ бакодтой.
Бираетае хабар нае бамбаерстой аемае сдзолгъо-молгъо
сты.
Уаед иу гуыппырсар лаеппулаег айтае-уыйтае нал фае-
кодта, баелдойы нас тымбыл къух Будтуйы фаесонтыл
аеруагъта аемае «рынчыны» хъаелаесаей нуарджын дзидза-
йы стыр карст ратахт, йае комкоммае бадт Даедтоты
Куыдзи аемае йае рахиз цаестыл саембаелд.
— Ӕллӕх! — фаохъаер кодта Куыдзи аемае йае цаест-
мае фаелаебурдта, йае цаэссыг донау фемаехст, аемае чи-
даертае афтае банхъаелдтой, цаест бынтондаер схауд.
Куыдзийы аервадаелтаей ма ацы фынджы уаелхъус чи-
даертаэ бадти аемае хабар куы бамбаерстой, уаед саехи баи-
вае^тытае кодтой Будтумае.
44
Фӕлӕ уый йӕхӕдӕг дӕр хорзау нал уыди: цалдӕр
хатты афӕлвӕрдта, хъуыры цы ауагъта, уыдоны скалы-
ныл. Ӕрмӕст дӕлӕмӕ тыххӕй цы дзидзайы кӕрстытӕ
фӕныхъуырдта, уыдон фӕстӕмӕ ӕпцонӕн куыд схау-
даиккой ӕмӕ лӕджы зӕрдӕ бахъарм, цӕстытӕ ныдз-
дзагъыр сты, афтӕмӕй иуварс афӕлдӕхт. Мард, дам,
мӕгуыры хӕдзары фидауы, — Дзӕутӕ дӕр батыхсты-
сты.
Кӕйдӕр хъӕр та райхъуысти адӕмы ӕхсӕнӕй:
' — Марадзут, дохтырмӕ йӕ ныддавут!
Будтуйы уайтагъддӕр ныххӕццӕ кодтой рынчын-
донмӕ.
Хисты адӕм та ӕддӕг-мидӕг ауадысты. Фӕлӕ дзы
уӕддӕр бирӕтӕ сӕ хӕрын ӕмӕ нуазын нӕ уагътой. Хӕ-
дзары хицау Молла кӕрты къуымы кӕйдӕртимӕ лӕу-
уыд ӕмӕ ӕнкъардӕй каст хистхортӕм.
Молла йӕхи нал баурӕдта, бацыд адӕммӕ. Фӕлӕ
йӕ хъуыдыгӕнӕг куы нӕ уыди, уӕд райдыдта:
— Хорз адӕм, хатыр уӕ курын!..
Хӕдзары хицау исдугмӕ ныхъхъус, цыма йӕ зӕрдӕ-
йы фӕндон зӕгьынмӕ йӕ ныфс нал хаста.
Уыцы рӕстӕджы бадджытӕй иу фестад, сойы ӕртӕх-
тӕ кӕм ленк кодтой, ахӕм арахъхъы агуывзӕ бадаргъ
кодта Молламӕ ӕмӕ дзых фӕхӕлиу кӕнынмӕ куы хъа-
выд, уӕд та хӕдзары хицау загъта:
— ...Мӕ мад рухсаг уӕд, сымахӕн та хуыцау бирӕ
цӕрӕнбон раттӕд...
— Бузныг. Дӕ цӕрӕнбон бирӕ. Дӕ мадӕн ныры
хуызӕн йӕ ном куыд нӕ рох кӕнай, ахӕм хъару дӕм
уӕд... — алчидӕр йӕ арфӕйы ныхас ӕппӕрста хӕдзары
хицаумӕ.
...Фӕлӕ абонӕй фӕстӕмӕ мӕ бинонтыл ӕртӕ зианы
куы ’рцӕуа, уӕддӕр Дзӕуты Молла...
— Хуыцау бахизӕд, хуыцау бахизӕд уымӕй! — дзу-
рынц, кӕмӕн куыд йӕ бон у, афтӕ хъӕрӕй.
— ...Хист нал скӕндзӕн, — фӕцыбыр кодта хӕдзары
хицау йӕ ныхас.
Адӕм ахӕм ныхасмӕ ӕнхъӕлмӕ нӕ кастысты, сӕ
фылдӕр джихӕй аззадысты. Иуӕй-иутӕ та сӕ сӕртӕ ра-
зыйы тылд кодтой.
Хисты адӕм дыууӕ къорды фесты ӕмӕ быцӕу кӕнын
райдыдтой. Хистӕртӕн тыхтӕ ӕмӕ амӕлттӕй сӕ къухы
бафтыд хӕрнӕджы фыигӕн кӕрон скӕнын ӕмӕ адӕм сӕ
45
хӕдзӕрттӕм цӕуыныл фесты. Хӕдзары хицауӕй чи
хъаст кодта, чи йӕ растыл нымадта...
Куыдфӕпды уӕд — Дзӕуты хисты хабар сӕ никуы
ферох уыдзӕн...
ЗӔРДӔДЗӔФ
• Горӕтӕн йӕ цӕгатгӕрон цард Мукъуты Бобос. Уый
хъусынгӕнинӕгтӕм гӕсгӕ рабӕрӕг. Иуахӕмы хъусын-
гӕнинӕгтӕ ныхасӕн фӕйнӕгыл фӕзынди ахӕм фыст:
«Ӕз, Хъӕбатырты уынджы 10-ӕм хӕдзары цӕрӕг,
Мукъуты Бобос, ивын ӕртӕ уаты горӕты стыр базармӕ
хӕстӕг. Фатер цауддӕр куы уа, уӕддӕр сразы уыдзы-
нӕн. Мӕ уӕттӕ сты уӕрӕх, рухс, райдзаст. Цӕрынӕн
дзы ис ӕппӕт фадӕттӕ дӕр».
Базары цур цӕрджытӕ ныххӕррӕтт кодтой Бобосы
хӕдзармӕ, хъардтой йын сӕ фатертӕ. Бобос цалынмӕ
йӕхи цӕстӕй исты фена,- уӕдмӕ нӕ-фагдзуры, куы иу
фатеры балӕууыд, куы иннӕйы, лӕмбынӕг сын касти сае
' 47
рацӕуӕнтӕм, се 'рбацӕуӕнтӕм. Сӕ раст ӕмбис зӕххы
кӕмӕн уыди, ахӕм дыууӕ уаты ӕппын фӕстаг равзӕр-
ста, — сӕ рудзгуытӕ — гыццылтӕ, зӕххӕй уӕлӕмӕ зын-
дысты ӕрмӕстдӕр се ’мбистае. Фатермӕ цӕмӕй бахау-
даис, уый тыххӕй бацӕуӕны тынг ӕргуыбыр кӕнын
хъуыд, ныххизын хъуыд аст къӕпхӕнджын дурын аси-
ныл. Сенӕйы бон сихор афон дӕр талынг уыди. Къухтӕй
сгаргӕйӕ, бацагур дуар. Фатер уыди стыр кӕрты хибар-
гомау, Ӕдде бакӕсгӕйӕ афтӕ зынди, цыма ӕрдӕгпъад-
валы цӕрӕг нӕй. Ног сыхӕгтӕ-иу кӕрты фӕзындысты
стӕм хатт, цъусдуг-иу афӕстиат сты ӕмӕ та-иу уайтагъд
фаууон сты.
Иу бон та ног ӕрбалидзджыты сенӕйы дуарыл фӕ-
зынд ахӕм фыст: «Уӕхи хъахъхъӕнут! Ам ис хъӕхъхъаг
куыдз!».
Сыхӕгтӕм цыдӕр цымыдисдзинад сӕвзӕрд, Уынгмӕ
цӕугӕйӕ дӕр ӕмӕ фӕстӕмӕ здӕхгӕйӕ дӕр-иу уыцы
фыст ӕнӕбакӕсгӕ нӕ фесты. Иуахӕмы ӕцӕгӕйдӕр пъад-
валӕй райхъуыст куыдзы хъист-хъист. Бобосы хӕдзар-
мӕ-иу ӕрбацыдысты цавӕрдӕр ӕнӕзонгӕ адӕймӕгтӕ.
Мӕлӕты ӕнӕвдӕлонхуыз-иу уыдысты, сӕ къухты, сӕ
дӕлӕртты-иу — тыхтонтӕ.
Райсомӕй-иу Бобосы сыхӕгтӕ тагъд кодтой куыстмӕ:
чи заводмӕ, чи фабрикмӕ... Ӕрмӕст Бобос ӕмӕ йӕ би-
нонтӕн сӕ зӕрдӕ ахӕмӕй ницӕмӕ ’хсайдта, кӕд иуда-
дзыг тыхст ӕмӕ ӕнӕвдӕлонхуыз уыдысты, уӕддӕр.
Бобосыл цыдаид дӕс ӕмӕ дыууиссӕдз азы бӕрц.
Йӕхи арӕх нӕ даста ӕмӕ-иу йӕ хъисхъуынтӕ дзӕбӕх
куы рауадысты, уӕд-иу урс-урсид дардтой. Бӕзджын
мӕскуы-рон ӕрбалвӕста фӕтӕн астӕу ӕмӕ дзы баны-
гъуылд.
Сыхӕгтӕй Бобос ӕппӕты разӕй базонгӕ зӕронд фел-
сыр Тӕбиты Микъалаимӕ: сӕ хӕдсӕрмӕ царди ӕмӕ
сын кӕрӕдзиуыл ӕнӕмбӕлгӕ дӕр кӕм уыди.
Иу хуыцаубон Микъала сӕхимӕ бахуыдта Бобосы.
Стъолыл уайтагъд фӕзынд хӕрд, нозт... Анызтой,
ахордтой ӕмӕ дыууӕ сыхаджы ӕхсӕн ныхас бацайдагъ.
— Фелсырӕй кусын кӕд райдыдтай? — бафарста Бо-
бос.
— Фынддӕс ӕмӕ ссӕдз азы ӕмӕ ӕртӕ мӕйы размӕ.
Бобос уыцы ныхӕстӕ айхъусгӕйӕ, йӕ комдзаг тагъд-
тагъд аууылдта ӕмӕ йӕ аныхъуырдта, йӕ сыхагмӕ дис-
гӕнгӕйӕ бакаст ӕмӕ та йӕ афарста:
48
— Бирӕ рӕтты куыстай?
— Иу ран. Ныртӕккӕ кӕм дӕн, уыцы стыр рынчын-
доны.
— Бирӕ у уый. Ӕгӕр бирӕ, — йӕ сӕр ныттылдта
Бобос. Мукъуйы-фырт стъолмӕ куыд арӕх ӕвнӕлдта,
уымӕ гӕсгӕ Микъала бамбӕрста, йӕ ног сыхаг сыкъа-
мӕ ӕмхиц кӕй у, стӕй нывыл ахӕрыныл дӕр кӕй нӕ ба-
цауӕрддзӕн ӕмӕ йын хӕринӕгтӕ йӕ размӕ хӕстӕгдӕр
бакодта.
— Цы у бирӕ? — афарста фысым.
— Иу ран, зӕгъын, бирӕ бафӕрӕзтай кусын.
— Мӕ куыстыл афтӕ сахуыр дӕн, ӕмӕ нӕ хӕдзары
куы баззайын, уӕд мыл бон афӕдзы дӕргъӕн свӕййы.
Бобос арф ныуулӕфыд, йӕ рихитӕ армытъӕпӕнӕй
адаудта, стӕй та агуывзӕмӕ бавнӕлдта.
— Цӕй, цард хуыздӕр цӕмӕй кӕна, нӕхи фӕллойӕ
цӕрынхъом куыд уаем, уыцы амонд нӕ уӕд. — Анызта
Бобос, йӕ былтӕ къухы уӕлармӕй асӕрфта ӕмӕ ма йӕ
ныхасмӕ бафтыдта: — ӕз дӕр бӕргӕ бирӕ уарзтон мӕ
куыст, фӕлӕ...
Ууыл йӕ къух ауыгъта уазӕг ӕмӕ та стъолмӕ ӕрӕв-
нӕлдта.
Цасдӕр ӕнӕдзургӕйӕ абадтысты, стӕй та Бобос йӕ
сыхагмӕ баздӕхт:
— Мӕ фыд сӕудӕджергӕнӕг уыди. Ӕз дӕр бирӕ
уарзтон уыцы куыст. Фыдӕбон чысыл нӕ федтон. Охх,
охх!..
— Ома, цӕмӕй?
Микъала бафиппайдта, йӕ ног сыхаг зивӕггӕнгӕ кӕй
дзуры, уый ӕмӕ фӕфӕсмон кодта, афтӕ ӕргомӕй йӕ
кӕй бафарста, ууыл.
— Дуканийы куыстон иурӕстӕджы ӕмӕ мын хуыца-
уы рӕстӕй стӕрхон кодтой фондз азы,—ӕрӕджиау та
'райдыдта Бобос. — Дыууӕ азы фӕбадтӕн ахӕстоны.
Уырдыгӕй куы рацыдтӕн, уӕд ныллӕууыдтӕн макъле-
рӕй. Тӕрхондонмӕ та бахаудтӕн. Диссаг сты, ӕвӕдза.
Ӕхца куы бакусай, уӕддӕр дӕ давӕгыл нымайынц, ды-
ма искӕйы дзыппытӕ фӕлдӕхтай.
Бобос та дзаг агуывзӕ систа, ӕмӕ «нӕхи фӕллойӕ
цӕрынхъом куыд уӕм», уый тыххӕй банызта.
— Дыккаг хатт фӕбадтӕн цыппар азы, уӕвгӕ мын
фылдӕр тӕрхонгонд уыди. Бирӕ фыдӕбӕттӕ бавзӕр-
стон. Цӕй тыххӕй?.. Фӕлӕ ницы кӕны. Цӕрын хъӕуы...
4 Фӕскъӕвда хур бон
49
— Уӕдӕ!— загыа Микъала, вилкӕиӕ сгъол
къуырцц-къуырцгӕнгӕ.
— Афтӕ гъе, мӕ сыхаг. Царды зынтӕй фылдӕр цы
ис! — сулӕфыди Бобос ӕмӕ агуывзӕмӕ бавнӕлдта.
— Ахӕстон хорз нӕу,—загъта йӕхнцӕп дзурӕгау Ми-
къала.
— Цы бачындӕуа, цы бачындӕуа!.. йӕ былыцъӕрт-
тӕ йӕм ыичи фӕхӕры, — Бобос та йӕ хъуынджын уадул-
тыл йӕ къухтӕ ӕрхаста.
— Ныр та цы кусыс? Бахатыр кӕн...
— Адӕймаг тухийӕн конд у. Цӕрын хъӕуы, хӕрын
хъӕуы. Кӕй ӕвдӕлы бадынмӕ! Рӕстӕг ма фаг дӕр пӕ
кӕны...
Уымӕй уӕлдай Микъала ницуал загъта.
Ног сыхаг Табиты хӕдзарӕй рацыд къуылых нозт-
джынӕй.
Тагъд рабӕрӕг, Бобос ӕмӕ йӕ бинонтӕ цӕмӕй цӕ-
рыиц, уый. Ӕхсӕвыгӕтты-иу сӕ фатерӕй арӕх цыд хуи-
йӕн машинӕйы гуыр-гуыр, Уый Бобос ӕмӕ йӕ фырт Ру-
би зӕронд дзаумӕттӕй хуыдтой «ног» дзаумӕттӕ ӕмӕ
сӕ хастой базармӕ... Кӕрты гӕрстӕауындзӕн телты
бынмӕ зӕхх алы ахорӕнтӕй хъулон-мулоп адардта.
Уый Бобостӕ ахуырстой зӕронд дзаумӕттӕ, иту сыл
ӕвӕрдтой ӕмӕ сӕ уӕй кодтой базары.
Бобосӕй ӕнӕсӕрӕндӕр нӕ уыд йӕ ус Цицыра дӕр.
йӕ базайраг сӕ хӕдзармӕ иикуы ӕрбахаста. Ӕлхӕнӕ-
гимӕ дзуры, зӕгъгӕ, уӕд-иу йӕ гыццыл сау цӕстытӕ сӕ
къусджыты силлӕг сты.
— Мӕ мӕрдтыстӕн, дзыхъхъынног хӕлаф у. Мӕ лӕ-
гӕн ӕй балхӕдтоп ӕмӕ йын ӕгӕр чысыл разынд, — йе
'взаг-иу ауагъта уый.
Уӕдӕ сӕ фырт Руби дӕр дзыхъхъы нӕ уыди. Дзау-
ма-иу куы ’рбауӕй ксдта, уӕд та-иу уайтагъддӕр фев-
зӕрд хӕдзары — ӕмӕ та фӕстӕмӕ базармӕ.
Ныр бамбӕрстой сыхӕгтӕ, Мукъутӕ сӕ дзӕбӕх фа-
терӕй талынг хӕдзармӕ цӕмӕн ӕрбалыгъдысты, уый.
Бамбӕрстой, сӕ дуарыл «Уӕхи хъахъхъӕнут! Ам хъӕхъ-
хъаг куыдз ис», зӕгъгӕ, цӕмӕн ныффыстой, уый дӕр.
— Гъей-и! — дзырдта-иу А1икъала кӕм ӕргомӕй,
кӕм йӕхинымӕр, йӕ чог сыхӕгтӕ цы мпгӕнӕг сты, уый
куы бамбӕрста, уӕд. — Мӕлдзыгӕп йӕ сӕфт куы ’рцӕ-
уы, уӕд ыл базыртӕ базайы.
Уыцы пыхӕстӕ-ну Мукъуты бинонтӕй куы кӕй хъу-
50
стыл ӕрцыдысты, куы кӕй хъустыл. Ӕмӕ Микъалайаг
сӕхи иуварс ласын райдыдтой. Ӕмӕ, дын, ну бон Цицы-
ра ӕнӕхъагн сыхыл айхъуысын кодта; «Табиты Микъа-
ла кӕлӕигӕнӕг у ӕмӕ дзы уӕхи хъахъхъаенут».
Фӕлӕ Бобосмӕ ницы бӕрӕг бахъардтой йӕ сыхаджы
ныхӕстӕ.
— Ахаем кӕлӕнгӕнджытае мӕ фӕсонӕрхӕджы дӕр
не ’сты. Зӕронд у ӕмӕ истытӕ дзурынӕй фылдӕр цы
кӕны! — дзырдта уый.
Мукъуты бинонтӕ-иу хуыцаубоны уӕлдай ӕнаевдӕ-
лондӕр уыдысты. Иуахӕмы та, ӕхсӕвы цы зӕронд
дзаумӕттӕ сахуырстой, уыдон, Бобос йӕ дӕлармы бӕ-
стон тыхтӕй рацӕйхаста. Сӕумӕцъӕхӕй бӕргӕ рахызт
сӕ къаесӕрӕй, фӕлӕ куыддӕр кӕртмӕ рацыд, афтӕ Ми-
къала сае дуарӕй йӕ сӕр радардта, нал ӕм фӕлӕууыд:
— Уае гормон, Бобос, уыцы бызгъуыртӕ искӕмӕн
куы ауӕй кӕныс, уӕд дӕ зӕрдӕмӕ пицы фӕхӕссыс?
Мукъуйы-фырт фӕлӕууыд, мӕстджынӕй бакаст йӕ
сыхагмӕ, уӕхсчытае базмӕлыдысты ӕмӕ сдзырдта:
— Цӕуыл дзурыс, уый не ’мбарын. Миййаг, мӕ
искӕйы дзыпмӕ ӕвналгӕ федтай? — ӕмӕ фӕрасти.
Микъала йӕ сӕр батылдта ӕмӕ Бобосы фӕстӕ кӕс-
гӕйае баззад.
Иубон, сихорафон уыдаид, афтӕ, дын, Цицыра кӕрт-
мӕ разгъордта. йӕхи цӕссыгӕй куыд ӕхсадта, уый фед-
той сыхаг сылгоймӕгтӕ: чи рудзынгаеп каст, чи дуары
зыхъхъырӕй. Кӕрӕдзийы фарстой, цы хабар у, зӕгъгӕ.
Ныллӕджытӕ арӕзт сылгоймаг бауырдыг Цицырамӕ,
фӕлӕ уымӕн йае дзыхаей сыбыртт нае хауд.
Сыхӕгтӕ куыд нӕ фӕдис кодтаиккой, сылгоймаг Та-
биты фатеры къӕсаерыл куы алӕууыд ӕмӕ сын сӕ дуар
куы бахоста, уӕд? Микъала рацыд хаедзарӕй ӕмӕ йын
Цицыра лӕгъстае кӕнын райдыдта:
— Дӕ хорзӕхӕй, фен сӕ... Дысон нзӕрӕй нырмӕ
хуыссӕнӕй нӕма сыстадысты. Нӕ лӕг ма хъӕрзгӕ скӕ-
ны, фӕлӕ Рубийы дзыхӕй иу дзырд дӕр нӕма схауд,
дзагъырӕй цармӕ кӕсы ӕмӕ кӕсы... Хойраджы хъӕстӕ
нӕма сты. Дӕ хорзӕхаей... Нае лӕгыл дзӕгъӕл дзырд ба-
хӕцыд, сӕнттӕ цӕгъды.
Йӕ цӕрӕнбонты рынчынтыл чи аудыдта, уый куыд
нӕ хъуамӕ феххуыс кодтаид тыхст адӕймагӕн? Микъа-
ла балӕууыд Мукъуты фатеры. Фыццаг уынын райдыд-
та Бобосы. Уый йӕ цӕстӕй нал касти, былтае змӕлыды-
51
сты: бӕрӕг уыди, цыдӕртӕ кӕй дзуры, уый. Зӕрдӕ хорз
куыста. Уӕддӕр хъӕрзыдта ӕмӕ хъӕрзыдта. Кӕд йӕ
рӕуджытӕ исты кодтой, зӕгъгӕ, зӕронд фелсыр трубкӕ
авӕрдта Бобосы фӕсонтыл ӕмӕ йӕм бирӕ фӕхъуыста.
Уалынмӕ йӕ хъустыл ӕрцыд рынчыны ныхас:
— Базар, базар нал ис... Нӕ къубӕлттыл нын ба-
хӕцыдысты...
Рынчын йӕ дзых куы байтом кодта, уӕд арахъхъы
тӕф фелсыры былтӕ ныццавта. Микъала сындӕггай сы-
стад, ӕмӕ ӕнӕдзургӕйӕ къӕсӕрырдӕм рараст. Цицы-
ра йӕ къухтӕ ӕууӕрдгӕ йӕ фӕстӕ рацыд ӕмӕ тарст-
хуызӕй афарста:
— Рубийы цӕуыннӕ федтай? Исты хос сын бацамон-
дзынӕ? Цы у сӕ низ?
Микъала исдугмӕ комкоммӕ бакасти сылгоймагмӕ,
стӕй йын афтӕ зӕгъы:
— Ма тӕрс, ницы та сын уыдзӕн... Ахӕм тӕлӕссонд
не ’сты...
Цицыра иуварс ату кодта, ӕмӕ фелсыры фӕстӕ
адзырдта:
— Кӕлӕнгӕнӕг! Цӕй ферсыл дӕ, тӕригъӕд чи нӕ
зоны!..
Цы ’рцыд, цы кодтой Мукъуты бинонтӕ?
Карз уынаффӕ рахаста хицауад сӕудӕджергӕнджы-
ты, ӕввонгхорты ныхмӕ ӕмӕ йӕ Бобостӕ куы фехъуы-
стой, уӕд фӕудаист сты. Дыккагӕй та уый, ӕмӕ кӕцӕй
ралыгъдысты, базар уырдӕм ахастой...
— Хъуыддаг ничердӕм цӕуы,— ӕрдиаг кодта Бо-
бос. — Мӕ фатер дӕр ма ӕрбайсӕфтон. О, мӕ мӕгуыр
сӕр!
Фыд ӕмӕ фырт нозтырдӕм фесты...
Рауади къорд боны. Иу бон та Бобосы бинонтӕ ӕр-
бамбырд сты сӕ фатеры ӕмӕ тӕрхӕттӕ кӕныныл фе-
сты, — дарддӕр куыд цӕрой, кӕцӕй цы ’рбапайда каз-
ной... Раст уыцы рӕстӕг фӕзынд постхӕссӕг. Мукъуты
фатеры дуарыл цы фыст ис, уый бакӕсгӕйӕ, иучысыл
алӕууыд, стӕй дуар бахоста. Ничи йӕм касти ӕмӕ се-
нӕмӕ ныххызти. Къулрӕбын баст уыд гыццыл цыбыр-
хъус куыдз. Лӕппуйы куы ауыдта, уӕд йӕ къӕдзил ба-
тылдта, йӕ фарсыл-иу атылди,
— Мукъутӕ! Ам уӕ ничи ис? Уӕ писмо айсут.
— Цӕуыл хъӕр кӕныс! Ӕрбацӕуӕны цы фыст ис,
уый нӕ федтай? — дуарӕй йӕ сӕр радардта Руби.
52
— Бахатыр кӕн. Дуар дӕр хостон... Писмо уӕм, —
сдзырдта постхӕссӕг къӕмдзӕстыгӕй.
Руби скъӕфӕгау акодта лисмо ӕмӕ дуары мидӕгӕй
фӕци.
Постхӕссӕг схызт пъадвалӕй, дуарыл цы фыст уы-
ди, уый ма бакаст, ӕмӕ тагъд-тагъд ацыди.
— Тыхсгӕ ма кӕн, мӕ фыд. Ног базармӕ тагъд
трамвай цӕуын райдайдзӕн ӕмӕ та нын фенцондӕр уы-
дзӕн, — зӕрдӕтӕ ӕвӕрдта Руби йӕ фыдӕн.
Фӕлӕ мӕгуыры зӕрдӕ — фынтӕй дзӕбӕх. Хӕдзар-
мӕ уыйас ӕфтиаг нал хауд ӕмӕ бинонтӕ сагъӕсты хай
фесты. Сӕ цыппар зынаргъ гауызӕй дыууа? ауӕй кодтой.
Бинонтӕ-иу арӕх фӕхъӕлӕба сты. Мӕсыг, дам, йӕхи
дурӕй хӕлы: Цицыра раздӕр сыхаг устытӕм зулцӕстӕй
касти, ныр сын-иу йӕ хъаст акодта: хӕдзармӕ, зӕгъы,
нӕ лӕгтӕ ницуал хӕссынц, кӕрдзыны къӕбӕр дӕр бӕр-
цӕй хӕрын райдыдтам.
Фӕлӕ уалынмӕ ӕрцыди, ӕппын ӕнхъӕл кӕмӕн нӕ
уыдысты, ахӕм бӕллӕх.
Хуыцаубон уыди. Иннӕ хӕттытау та Бобос ӕхсӕвы
цъӕхӕй фестад, йӕхи рӕвдз кодта базармӕ. Бухарӕй
йӕм цы уӕлдзӕрмттӕ ӕрбарвыстой, уыдоны йӕ рӕтты
тъыста. Тагъд ацӕттӕ, фӕлӕ ма ӕнхъӕлмӕ касти Руби-
мӕ. Уый, талынг ма уыд, афтӕ ацыд, сӕ хӕстӕджытӕм
цы уӕййаг дзаумӕттӕ ныууагъта, уыдонмӕ. Хур скасти,
фӕлӕ Руби зынӕг нӕ уыди. Бобос катайы бацыд. Уа-
лынмӕ фырт цудтытӕ-мудтытӕгӕнгӕ ӕрбахызт къӕсӕ-
рӕй, бандоныл ӕрхауд, къухтӕ фӕйнӕрдӕм аппӕрста
ӕмӕ фӕхъӕр кодта:
— Бабын стӕм!
— Цы хабар у? — фӕтагъд Бобос.
— Фесӕфтыстӕм!
— Цы ’рцыд? Хуыцау знагӕн ма ныббара! Дӕ цае-
стытӕ ма байтом кӕн.
— Ы-ы, в-в... Д-о-н!..
Цицыра кӕрты уыди ӕмӕ сонт хъӕр куы айхъуыста,
уӕд ӕрбазгъордта, фӕлӕбурдта кружкӕмӕ. Доны
хъуыртты фӕстӕ Руби сулӕфыд ӕмӕ та ныхъхъӕр-
зыдта:
— Нӕ хурхытыл нын бахӕцыдысты!
— Цы хабар у дӕ куы фӕрсын, ӕнӕхайыры фос?!—
рамӕсты Бобос ӕмӕ йӕ фырты ӕфцӕгготмӕ фӕлӕ-
бурдта.
53
— Ба-з-а-р сӕх-гӕ-дтой!..
— Куыд? Цалцӕг ӕй кӕнынц?
— Сӕх-гӕ-дтой йӕ бын-тон-дӕр..
Бобосы цӕстытӕ атартӕ сты, рахиз къух ма зӕрдӕ-
пыл авӕрдта ӕмӕ пъолыл йӕ гуыпп фӕцыд. Стъолыл
тӕбӕгътӕ ӕмӕ агуывзӕтӕ базмӕлыдысты. Цицыра
кӕртмӕ ратахт ӕмӕ тарст хъӕлӕсӕй ныффӕдис кодта:
— Бобоска цыдӕр кодта! Фӕдис, хорз адӕм!
Сыхӕгтӕ ӕрбамбырд сты. Микъала дӕр сабыргай
бацыд ӕмӕ ӕрлӕууыд Бобосы цур, йӕ мӕрдон цӕсгом-
мӕ йын ныккаст, йӕ тугдадзин ын асгӕрста ӕмӕ хуымӕ-
тӕджы загъта:
— Йӕ зӕрдӕ кусы, фӕлӕ ма искуы афтӕ куы ныг-
гуыпп кӕна, уӕд рухс дунейӕ ахицӕн уыдзӕн.
— Цы кодта, цы? — фарстой адӕм, фӕлӕ дзуапп
дӕттӕг нӕ фӕци.
Ч И Н Ы Д ж Ы И С:
Фӕскъӕвда хур бон .......................  .	, .	3
Хъаймӕты уасӕг ...................................... 7
Чи у аххосджын?	  13
...Хуры тын	  19
Бибо дӕр уарзы адджинаг............................. 25
Къупийы пеней ...................................... 31
Комдзӕуджытӕ ....................................... 37
Фыдбылыз ........................................... 42
Зӕрдӕдзӕф ......................................-	47
Агузаров Георгий Афанасьевич
СВЕТ ПОСЛЕ БУРИ
Редактор Б и ц о е в Г. X.
Художник Кабулов М. Г.
Художественный редактор Сабанов X. Т.
Технический редактор Дауров X. М.
Корректоры Савкуева М. Б., Кайтукова Т. А.
Сдано в набор 20-1Х-1962 г. Подписано к печа-
ти 20]ХП-1962 г. Формат бумаги 84x108^.
Печат. листов 2,87. Учетно-изд. листов 2,55.
Заказ № 2194. Изд. № 107.
Тираж 1500. ЕИ 01374. Цена 8 коп.
Северо-Осетинское книжное издательство,
г. Орджоникидзе, ул. Гражданская, 2.
Республиканская книжная типография,
г. Орджоникидзе, ул. Джанаева, 20.
Аргъ 8 кап.