ДЗУГАТЫ-МУРАСТЫ РИММӔ
(1870-1937)
ЦОЦКОЙЫ ХӔЛӔРТТӔ
Отсканировано в январе 2022 года специально для эл. библиотеки паблика «Бӕрзӕфцӕг» («Крестовый перевал»).
Скангонд ӕрцыд 2022 азы январы сӕрмагондӕй паблик «Бӕрзӕфцӕг»-ы чиныгдонӕн.
Адрес в ВКонтакте:
ИНр://ук.сот/Ьаг2а1са§
Телеграм-канал:
ИПр5://1.те/Ьаг2а(сад1
Дзугаты-Мурасты Риммӕ
ЦОЦКОЙЫ ХӔЛӔРТТӔ
педагог, рухстауӕг, этнограф, адӕмон сфӕлдыстад ӕмбырдгӕнӕг, ирон ӕвзаг иртасӕг, фыссӕг ӕмӕ тӕлмацгӕнӕг, бирӕ ирон чингуыты редактор ӕмӕ корректор
Ӕмбалты Цоцкойы 150 азы райгуырды бонмӕ
Дзӕуджыхъӕу
2020
ББК 83 /2 Рос=Осе)
Ӕ 46
Дзугаты-Мурасты Р.
«Цоцкойы хӕлӕрттӕ» / Р.Ч. Дзугаева-Мурашева. -
Владикавказ: ИПЦ СОИГСИ ВНЦ РАН и РСО-А, 2020. - 90 с.
Ацы чиныг арӕзт ӕрцыд Соттиты Риммӕйы фӕндонмӕ гӕсгӕ. Ам фыццаг хатт ӕмбырдгонд ӕрцыдысты Цоцкойы хӕлӕртты хуызистытӕ. Ис дзы: авторы Разныхас: «Йӕ хорз хъуыддӕгтӕ - зонды хос»; Цоцкойы биографи; Номарӕн ӕмдзӕвгӕтӕ; Цоцкойы тыххӕй цыбыр хъуыдытӕ; Цоцкойы хӕлӕртты номхыгъд; Цоцкойы номыл литературой премийы лауреатты номхыгъд; Йӕ хӕлӕртты хуызистытӕ хицӕнтӕй ӕмӕ иумӕйаг къамты (бирӕтӕ дзы ист ӕрцыдысты Соттиты Риммӕ - фыссӕг, публицист, Ӕмбалты Цоцкойы номыл литературой премийы лауреаты хӕдзарон архивӕй ӕмӕ йын стыр бузныг).
Ӕрмӕг цымыдисаг ӕмӕ пайда у студенттӕн ӕмӕ скъоладзаутӕн сӕ ахуыры, библиотекартӕн ӕмӕ ахуыргӕнджытӕн сӕ ӕрвылбоны куыстӕн.
ББК 83 /2 Рос=Осе)
Дзугаты-Мурасты Р.Ч., 2020
Йӕ хорз хъуыддӕгтӕ - зонды хос Ӕмбалты Цоцкойы 150 азы райгуырды боны кадӕн
Тӕхудиаг, арӕхдӕр кӕй мысынц Нӕ адӕм, ку‘ амбырд вӕййынц, уӕд, Ӕмӕ кӕй цыртыл дӕр ныффыссынц:
«Нӕй амӕн мах ӕхсӕн мӕлӕт».
Чехойты Сӕрӕби
Кӕд ӕнус ӕмӕ ӕрдӕг рацыд, уӕддӕр рӕстӕджы фӕлмӕн йӕ бон нӕ баци рохуаты фӕуадзын мӕлӕт кӕмӕн нӕй, ирон адӕмы аив дзырд йӕ удлӕууӕн кӕмӕн уыд, нӕ адӕмы историйы рагон цыртдзӕвӕн - нӕ адӕмон сфӕлдыстады хӕзнатӕ бахъахъхъӕдыл удуӕлдайӕ чи фӕкуыста, уыцы Ӕмбалты Цоцкойӕн.
Цоцко уыд рухстауӕг, ахуыргӕнӕг, фыссӕг, мӕгуыр адӕмы сӕрыл хӕцӕг, ирон чиныг саразыныл йӕхи чи хъардта, бирӕ ирон чингуыты редактор ӕмӕ корректор. Хуссар ӕмӕ Цӕгат Ирыстоны алы хъӕуты ӕмбырд кодта ирон адӕмон сфӕлдыстадӕй зарджытӕ, таурӕгътӕ, аргъӕуттӕ, ӕмбисӕндтӕ, цыргъзонд ныхӕстӕ.
Цоцкойы ном фӕстагӕттӕм хӕссын у алы ирон лӕджы хӕс дӕр. Дзӕуджыхъӕуы центрон библиотекӕйы кусджытӕ зӕрдиагӕй чиныгкӕсӕджы зонгӕ кӕнынц Ӕмбалты Цоцкойы цард ӕмӕ сфӕлдыстадон бынтимӕ алы мадзӕлтты фӕрцы. Зӕгъӕм, Цоцкойы мысӕн изӕры адӕмы размӕ рахастам фыссӕг Соттиты Риммӕйы сарӕзт чиныг: «Ӕмбалты Цоцко. Удварны хӕзнатӕ», ӕмӕ дзы нӕ кадджын уазджытӕ:
5
Ирыстоны адӕмон нывгӕнджытӕ: Дзбойты Михал, Айларты Таймураз; медициной наукӕты академик Отараты Бэлӕ -Цоцкойы хӕлар Бӕройты Дзабойы хӕрӕфырт; Ӕмбалты мыггаджы минӕвӕрттӕ, фысджытӕ, Ӕрыдоны районы минӕвӕртгӕ, артисттӕ, ахуыргӕнджытӕ, студенттӕ, журналисттӕ, библиотекартӕ ӕмӕ чиныгкӕсджытӕ стыр цымыдис ӕмӕ разыйы монцтимӕ арвыстой сӕ рӕстӕг.
Нырыккон ирон фыссӕг, поэт, журналист Соттиты Риммӕйы сфӕлдыстадимӕ чиныгкӕсӕг рагӕй у зонгӕ. Цалдӕр азы размӕ Соттион йӕ размӕ хӕс ӕрӕвӕрдта Ӕмбалты Цоцкойы сфӕлдыстадон мулк адӕмы размӕ бӕлвырд, ӕххӕстдӕр ӕмбырдгондӕй
рахӕссын. Ӕмӕ йӕ къухы бафтыд чиныг: «Ӕмбалты Цоцко. Удварны хӕзнатӕ» аив фӕлгонцгондӕй рухсмӕ рауадзын.
Цоцкойы сфӕлдыстадон бынтыл ма бакуыста Цӕллагты Валодя. Ирон адӕм ӕхсызгонӕй сӕмбӕлдысты йӕ рауагъд чиныгыл, йӕ ном сыгъдӕгӕй кӕй баззад ӕмӕ йӕ фӕллӕйтты кӕцыдӕр хай рухс кӕй федта.
Соттиты Риммӕ ма йӕ сарӕзт чиныг «Ӕмбалты Цоцко. Удварны хӕзнатӕ»-ы уӕлдай бацыд бирӕ хӕрзты Ӕмбалты мыггагӕн. Цоцко цы кады аккаг уыд ӕмӕ у, ахӕм уӕлвӕзады сӕвӕрыны охыл фембӕлдысты Ӕрыдоны администрацийы сӕргълӕууӕг Дзугаты Оледжы кусӕнуаты Ӕмбалты мыггаджы фӕсивӕды минӕвӕртгимӕ ӕмӕ ӕрдомтой, цӕмӕй нӕ
6
рухстауӕгӕн йӕ ном намысджынӕй баззайа, уӕлдайдӕр йӕ райгуырӕн Ӕрыдоны.
Хъуыддаг сырӕзыд ӕмӕ: Цоцко цы хӕдзары цард, уый къулыл конд ӕрцыд мемориалон фӕйнӕг; Ӕрыдоны районы сӕйраг библиотекӕйӕн снысан кодтой Цоцкойы кадджын ном, уымӕн ӕмӕ Ирыстоны фыццаг хъӕууон чиныгдон-кӕсӕндон Цоцко байгом кодта Къостайы номыл йӕхи хӕдзары - суӕгъд дзы кодта сӕрмагондӕй дыууӕ уаты уыцы фӕрныг хъуыддагӕн; горӕты сӕйраг скверы ӕвӕрд ӕрцыд аив цыртдзӕвӕн (йӕ саразӕг - ӕрыгон скульптор Хайты Ибрагим).
Цымӕ цал ӕгъуыссӕг ӕхсӕвы арвыста Риммӕ, цӕмӕй уыцы фӕрныг хъуыддӕгтӕ царды рухс феной. Ӕппӕт уыдон фагыл нӕ банымайгӕйӕ, Риммӕ йӕхимӕ райста ног хӕс Цоцкойы сыгъдӕг ӕмӕ фӕрнджын ном бӕрзонддӕр сисын. Йӕ цӕрӕнбонты кӕй фембырд ӕмӕ фӕбӕстон кодта, уыцы хӕзнатӕ йын гагагай архивты, музейты ӕвӕрӕнты, хицӕн адӕймӕгты сӕрмагонд архивты фӕуыгъта: уацмыстӕ, документтӕ, къамтӕ ӕмӕ мысинӕгты хуызы. Бабӕстон сӕ кодта ӕмӕ сӕ сарӕзта йе сфӕлдыстадон бынтӕн аив литературой цыртдзӕвӕн.
2009 азы Гасситы Викторы номыл рауагъдады (Цоцко хӕларӕй цард Гасситы Викторимӕ) рацыд чиныг «Ӕмбалты Цоцко Удварны хӕзнатӕ».
Чиныджы цъарыл уынӕм Цоцкойы къам, Абайты Васо цӕрӕнбонты йӕ кусӕн стволы сӕрмӕ кӕй фӕдардта, уый. Васойы амарды фӕстӕ къам ӕфснайд ӕрцыд СОИГСИ-йы ӕвӕрӕнты - Васойы архивы. Риммӕ йӕ систа чиныджы
7
цъарӕн, уымӕн ӕмӕ зыдта, Абайы-фыртӕн Цоцкойы сӕрмагонд лӕвар зынаргъ кӕй уыд, уый хъуыды кӕнгӕйӕ.
Раздзырд «Мӕсыгамайӕг» дӕр Риммӕ йӕхӕдӕг ныффыста. Чиныгкӕсӕг дзы ӕнӕмӕнгӕй арф банкъардзӕн уыцы рыст лӕджы сурӕт, ирон адӕмӕн цы хӕрзты бацыд, уый.
«Ӕмбалты Цоцко. Удварны хӕзнатӕ» райдайы Нарты таурӕгътӕй, аргъӕуттӕ, адӕмон кадджытӕ, тӕлмацтӕ, уацтӕ, рецензитӕ, мысинӕгтӕ, историон цаутӕ адӕмон мысинӕгты, худӕджы ныхӕстӕ, ирхӕфсӕнтӕ, документтӕ, писмотӕй. Куыд зонӕм, афтӕмӕй Цоцко хорз зыдта уырыссаг, фӕсарӕйнаг ӕвзӕгтӕ ӕмӕ рӕвдз уыд тӕлмац кӕнынмӕ дӕр. Ацы чиныгмӕ хаст ӕрцыдысты Г. Андерсенӕй, А. Пушкинӕй, М. Лермонтовӕй, Н. Языковӕй, Л. Толстойӕ, Н. Хирьяковӕй, Вересаевӕй, Аразийӕ, В. Короленкойӕ, М, Рклицкийӕ ӕмӕ Ф. Шиллерӕй цы уацмыстӕ ратӕлмац кодта, уыдон.
Фӕстаг цъарыл ис Риммӕйы хуызист, ЦИПУ-йы педагогон факультеты национ кафедрӕйы сӕргълӕууӕг, филологон наукӕты кандидат Джусойты Клавӕйы цӕстуарзон ныхӕстимӕ: «Риммӕ йӕ фӕлмӕн арм ӕмӕ ӕнӕнцой зӕрдӕйы хъармӕй бирӕ сфӕлдыстадон ӕрмӕджытӕн фенын кодта царды рухс, фыццаг уым разынд йӕ ӕвӕджиауы курдиат ӕмӕ арф зонындзинӕдты ирд тӕмӕн. Йӕ ӕнӕкӕрон уарзондзинад йӕ раттӕг адӕммӕ, йӕ нацийы удварны хӕзнатӕм, Ирыстоны урссӕр хӕхтӕ ӕмӕ къӕдзӕхтӕм Риммӕйӕн балӕвар кодта сфӕлдыстадон хъомыс. Уымӕн ӕвдисӕн сты йӕ бирӕ фӕллӕйттӕ алыхуызон литературой жанрты».
8
Мах уырны, ӕмӕ чиныгдоны тӕрхӕгыл ацы чиныг уӕгъд бынат нӕ ахсдзагн, фаглаг уыдзагн Иры кагстагртагн агмаг ирон чиныгкагсаггагн царды хъомыс агмаг фарнхагссгег.
«Ӕмбалты Цоцко уыдис фыццаг ирон чиныг, фыццаг ирон газеттаг, фыццаг ирон журналы авдагн чи ауызта, ирон адӕмон сфаглдыстад уырзагй сгараггау Иры къуындагг кагмтты агмаг быдираг хъагуты чи фембырд кодта, ирон чиныгкагсагджы уырыссаг агмаг фаесарагйнаг фысджыты хуыздагр уацмыстимаг чи базонгаг кодта, уыцы агвагллайгаг рухстауагг, ирон аивады агнувыд хуымон», - фыссы Соттиты Риммаг.
Чи уыди Цоцко, Соттиты Риммаг ахагм загрдиаг иртасагн куыст кагй цард агмаг сфаглдыстадыл бакодта?
Ды бираг уыдтае каестаертагн заггьинаг, Даг уд сын фестад фидагнмаг цырагъ;
Уыдтаг ма царды бираг ды кагнинаг, Ныфсджынагй хастай рухстауагджы уаргъ.
Даг аргъагутты хъайтартагн Ир - саг бӕстӕ,
Наг загрдагты даг рухс сурагт цагры;
Даг намыс, Цоцко, баззадис даг фагстаг, Даг нагртон ном наг хагхбагсты нагры.
Боситы Ирбег — Цоцкойы ахуыргсенинаг
Рухстауагг, ахуыргагнагг, фыццаг ирон газет рауадзагг, таглмацгагнагг, ахуыргонд, агхсаенадон архайагг, маггуыр адагмы сагрыл хагцагг, «Тагргайдоны былагй баглццон» - Ӕмбалты Бицойы фырт Цоцко райгуырд 1870 азы 17 октябры Ӕрыдоны
9
хъӕуы. Бицо ӕмӕ Долӕтхъыз хӕхбӕстӕй ралыгъдысты XIX ӕнусы астӕу ӕмӕ ӕрцардысты Ӕрыдоны, ныры Ленины уынджы. Бицо - адӕмӕн уарзон, фӕллойуарзаг, раст ӕмӕ хӕрзӕгъдау лӕг - кусынмӕ бацыд хӕххон милицӕмӕ ӕмӕ райста офицеры цин - прапорщик. Бицо ӕмӕ Долӕтхъызӕн уыд цыппар сывӕллоны: Чабӕ, Аппе, Дзыккын ӕмӕ Цоцко (аргъуыдмӕ гӕсгӕ Цоцко хуынд Увар). Бицо амард Цоцкойыл авд азы куы цыд, уӕд. Сидзӕргӕсӕн ӕнцон кӕм уыд уал сывӕллоны хӕссын, кӕд ын хиуӕттӕ, сыхбӕстӕ ӕххуыс кодтой, уӕддӕр. Хистӕр лӕппу Аппе ма цӕстӕй дӕр нӕ уыдта. Бӕллиццаг нӕ уыдысты сидзӕрты ӕмӕ Долӕтхъызы мӕгуыр, хъизӕмайраг царды бонтӕ ӕмӕ сидзӕргӕсӕн гӕнӕн нал уыд ӕмӕ Терчы облӕсты хицаумӕ ныффыста курдиат, цӕмӕй йын йӕ кӕстӕр лӕппу Увары, куыд паддзахады куыстгӕнӕджы хъӕбулы, училищемӕ айсой ахуырмӕ.
Цоцко хорз бӕрӕггӕнӕнтимӕ каст фӕци дины скъола ӕмӕ дарддӕр ахуырмӕ бацыд Ӕрыдоны семинармӕ. Ам базонгӕ Уӕрӕсейы прогрессивен интеллигенций ы хъуыдытимӕ. Уыдон зӕрдӕйы уагътой сӕрибар ӕмӕ цӕсгомджын цардмӕ бӕллиц, домдтой райгуырӕн бӕстӕйы хъысмӕтыл арф ныхъхъуыды, дзыллӕтӕн ӕнувыдӕй домдтой лӕггад. Уыцы хъуыддӕгтимӕ зонгӕ кодта фӕсивӕды дӕр, архайдта Ирыстоны интеллигенцийы раззагдӕртимӕ чиныгуадзӕн ӕхсӕнад саразыныл. Хӕдзары уавӕртӕм гӕсгӕ Цоцко дыууӕ азы фӕстӕ ныууагъта йӕ ахуыр, цӕмӕй ӕххуыс кӕна йӕ мад ӕмӕ йӕ бинонтӕн.
1891 азӕй Ирыстоны алы хъӕуты куыста райдиан скъолаты ирон ӕвзаджы ахуыргӕнӕгӕй. Сабиты ӕргом здӕхта
10
ахуыры фӕндагмӕ. Ахуыргӕнӕгӕй кусгӕйӕ, бӕлвырддӕрӕй бавнӕлдта ирон адӕмон сфӕлдыстадмӕ, ирон рагон дзырдты равзӕрӕнтӕ ӕмӕ аив фӕзилӕнтӕм. Ӕмбырд кодта алы хъӕуты ӕмбисӕндтӕ, аргъӕуттӕ, кадджытӕ, хъарджытӕ, зарджытӕ, цыргъзонд ныхӕстӕ. Уыцы куыст фӕкодта суанг 1937 азы онг. Цӕгат ӕмӕ Хуссар Иры ахӕм ком ӕмӕ хъӕу нӕ баззад, Цоцкойы къахвӕд кӕм нӕ уыд ӕмӕ йӕ кӕм нӕ зыдтой. Алчи дӕр ын аргъ кодта йӕ уӕздандзинад, куырыхондзинадӕн. Цоцкойӕн бирӕ зонгӕтӕ ӕмӕ хӕлӕртгӕ уыд алы ран дӕр. (Уый фӕдыл ис бакӕсӕн Ӕмбалты Додтаны мысинӕгтӕ журнал «Мах дуг»-ы. - 1978. - №1).
Уый фӕстӕ Цоцко куыста Ӕрыдоны дины семинары. Стыр кад ын кодтой ӕрмӕст семинардзаутӕ нӕ, фӕлӕ Ӕрыдоны цӕрджытӕ. Цоцко тынг зӕрдиагӕй архайдта ӕхсӕнадон царды. Адӕм ӕй уарзтой, аргъ ын кодтой ӕмӕ йӕ 1905 азы равзӕрстой сӕ хъӕуы хицауӕй. Ацы бынаты кусгӕйӕ, Цоцко ӕмӕ йе 'мхъуыдыгӕнджытӕн бантыст:
1)	сауджын Токайы-фырты 100 дӕсӕтины зӕххытӕ мӕгуыр ӕнӕзӕхх адӕмӕн байуӕрстой;
2)	семинары ректорӕй бадомдтой, ахуыргӕнинӕгтӕн сӕ уавӕртӕ дзӕвгар фӕхуыздӕр кӕнын, кӕй атардтой семинарӕй, уыдоны та фӕстӕмӕ куыд раздахой ахуырмӕ;
3)	августы мӕйы йӕ хъӕппӕрисӕй Ӕрыдоны арӕзт ӕрцыд ӕмбырд Ирыстоны райдиан скъолаты ахуыргӕнджытӕн (ӕрӕмбырд дзы 40 ахуыргӕнӕджы). Иумӕйагӕй ныффыстой писмо Терчы областы хицаумӕ, цӕмӕй дины скъолаты раивой ахуыры скъолатӕм.
11
Ацы хабӕрттӕ царды рауадзын ӕнцон бакӕнинаг хъуыддӕгтӕ кӕй нӕ уыдысты, уый тыххӕй бакӕсӕн ис Ӕмбалты Доттаны уацхъуыд «Ног хъӕуыхицау» журнал «Мах дуг»-ы 1980 азы ӕвдӕм номыры.
1905 -1907 азты Цоцко активонӕй архайдта революцийы змӕлды. Цалдӕр азы дӕргъы пъӕлицӕ сусӕгӕй йӕ фӕстӕ зылд ӕмӕ йӕм сӕ цӕст дардтой.
Уӕлдӕр хицауады зӕрдӕмӕ нӕ цыдысты йӕ зондахаст, йӕ хъуыддӕгтӕ ӕмӕ уайтагъд иуварсгонд ӕрцыд хъӕуыхицауы куыстӕй. Дзырдтой, адӕмы дам змӕнты, афтӕмӕй та йе 'змӕсты сӕр уыд зӕхкусджыты фарс кӕй уыд, сӕ интерестӕ сын кӕй хъахъхъӕдта, уыдоны бартыл кӕй дзырдта. «Дзырдта, уымӕн ӕмӕ уарзта цард. Бӕллыд ӕмӕ ӕппӕт тыхтӕй дӕр аудыдта царды рӕсугъддзинадыл» (Соттиты Р.). Хицауад ӕрцахсынвӕнд скодтой Цоцкойы. Адӕм ӕмбӕрстой, ӕвыдӕй кӕй нӕ баззайдзӕн, ӕмӕ йӕ сразы кодтой, цӕмӕй рӕстӕгмӕ йӕхи бафӕсвӕд кӕна. Ӕрзылдысты ӕнӕхъӕн Ӕрыдоны цӕрджытыл, ӕрӕмбырд ын кодтой иу ӕхсӕвмӕ ӕхцайы фӕрӕзтӕ ӕмӕ йӕ ӕнафоны цалдӕр лӕгӕй ахизын кодтой Гуырдзыстонмӕ Мамысоны ӕфцӕгыл. Ам, Батумӕй араст Францмӕ. Парижы Цоцко йӕ ахуыр адарддӕр кодта. Хъуыста Ӕхсӕнадон наукӕты уӕлдӕр скъолайы лекцитӕм. Сахуыр кодта французаг ӕмӕ немыцаг ӕвзӕгтӕ. Иучысыл рӕстӕг уыцы скъолайы кусгӕ дӕр акодта, кастис лекцитӕ ирон ӕвзаг ӕмӕ фольклоры хъӕздыгдзинӕдты тыххӕй.
Ирыстонмӕ куы ӕрбаздӕхт, уӕд Цоцко архайын райдыдта ирон ӕвзагыл газет рауадзыныл. Уыцы
12
хъуыддаджы ӕмзонд уыдис Брытъиаты Елбыздыхъоимӕ. Уый йӕм ӕдзухдӕр фыста Бетъырбухӕй, ӕнӕмӕнгӕй кӕй хъӕуы рауадзын ирон газет.
Гӕдиаты Цомахъы мысинӕгтӕй куыд зонӕм, афтӕмӕй 1906 азы 22 июлы мыхуыры рацыд фыццаг ирон газет. Фыццаг номыр мыхуыр кӕнгӕйӕ типографийы зӕронд машинӕйы цалх Цоцко йӕхӕдӕг зылдта. Кӕд фараст номыры йеддӕмӕ нӕ рацыд «Ирон газет»-ӕн, уӕддӕр уый уыд ахъаззаг санчъех Ирыстоны рухстауынынады. Ирон адӕмы зӕрдӕйы бауагъта стыр ныфс ӕмӕ хуыдта фидӕны рухсмӕ. «Уыцы ӕрдхӕрӕны рухсмӕ хонджытӕй иу уыд Ӕмбалты Цоцко. Иӕхи куы базыдта, уымӕй йӕ амӕлыны бонмӕ Ирӕн цырагъдарӕй чи фӕцыд, ирон адӕмӕн ныфсы гӕнах чи уыд, уьщы Цоцко» (Соттиты Р.).
Цоцко кӕд Ӕрыдоны райгуырд, уӕддӕр ӕрмӕст Ӕрыдоны нӕ, фӕлӕ уыдис дыууӕ Иры лӕг. Ӕмӕ йын уыдысты йе 'нувыд зӕрдӕйы стыр уарзт ӕмӕ ӕнӕкӕрон мӕт. «Ирон чиныгӕн, ирон литературӕйӕн Ӕмбалты Цоцко фӕрныг куыст бакодта» (Тыбылты А.).
«Ирон газет» ӕхгӕд куы ӕрцыд, уӕддӕр Цоцкойы бӕллицц ног ирон газет ӕндӕр сӕргондимӕ уадзын никӕй бон уыд бамынӕг кӕнын.
1907 азы Тифлисы ахуыргонд ирӕтты къордимӕ уадзын райдыдтой дыккаг ирон газет - «Ног цард». Уыцы рӕстӕджы йӕм Брытъиаты Е. фыста: «Насколько мне помнится, ты признавал самым рациональным для развития осетинской письменности издание брошюр и книжек. По-твоему это было рациональнее газет и журналов. К этой мысли пришел и я. Но
13
для меня вообще не так важны брошюры». Дарддӕр ныхас кодтой журнал рауадзыныл. Елбыздыхъо ӕмӕ Цоцко кӕд зӕххон дӕрддзӕгтӕй дард уыдысты кӕрӕдзийӕ, уӕддӕр сӕ мӕт, сӕ хъуыдытӕ ирон адӕмы хъысмӕтыл ӕмхуызон уыдысты.
1911 азы Цоцко ӕрбалӕууыд Елбыздыхъойы фарсмӕ ӕмӕ рауагътой фыццаг ирон журнал «Хуры тын». Рацыд ӕрмӕст иунӕг номыр, фӕлӕ уый дӕр хуры тынау барухс кодта ирон дзыллӕйы зӕрдӕтӕ, уыдис сын ныфсы хос.
1911 азы Цоцко, хицауадимӕ бирӕ фӕтохы фӕстӕ, уӕлдӕр куыд загътам, йӕ хӕдзары суӕгъд кодта дыууӕ уаты, байтом кодта ӕрыдойнӕгтӕн фыццаг чиныгдон-кӕсӕндон Хетӕгкаты Къостайы номыл.
Цоцкойы нывӕфтыд ӕвзагӕн ӕмдугонтӕ кодтой уӕлдай аргъ, уӕлдайдӕр ирон фразеологийӕ куыд арӕхстджынӕй пайда кодта, уымӕн.
1919 азы Дзӕуджыхъӕуы арӕзт ӕрцыд Ирон историон-филологон ӕхсӕнад, уыцы куысты Цоцко архайдта разӕнгардӕй. 11 мартъийы цы цыбыр доклад скодта, уым ӕмбырды архайджытӕн загъта, ирон адӕмы, ирон литературӕйы ӕмӕ ирон ӕвзаджы культурой рӕзты сӕрвӕлтау хъуамӕ ӕхсӕнадон ирон кусӕндӕттӕ ӕнӕмӕнг рахизой уырыссаг ӕвзагӕй иронмӕ. Ацы ӕхсӕнады иумгейаг ӕмбырды бакастысты ирон ӕвзагмӕ Цоцкойы тӕлмацӕй номдзыд Шиллеры «Вильгельм Телль».
Ирон ӕвзагмӕ ма Цоцко ратӕлмац кодта уырыссаг ӕмӕ фӕсарӕйнаг фысджыты уацмыстӕ: Л. Толстойы «Дунейӕн иу хуы'цау ис», А. Пушкины «Тымыгь», Г.Х. Андерсены цалдӕр 14
уацмысы, М. Лермонтовы «Ашик-Кериб», В. Короленкойы «Макъары фын» ӕмӕ ӕндӕртӕ.
Чиныгсаразӕг орфографион хуызы нӕ бавнӕлдта сраст кӕнынмӕ Цоцкойы къухфыстытӕ ӕмӕ 20-30 азты цы уагыл мыхуыргонд уыдысты, афтӕмӕй сӕ адӕмы размӕ рахаста.
Уӕрӕсейы Наукӕты Академи Ленинграды Всеволод Миллеры арӕзт «Ирон-уырыссаг-немыцаг дзырдуат» рауадзын куы сфӕнд кодта, уӕд Ирыстонӕй Цоцкомӕ фӕсидтысты ӕххуысмӕ, куыд ирон дзырды дӕснымӕ.
Плиты Хадо йӕ мысинӕгты фыста: «Миллеры дзырдуатыл бакусын хъуыд. Кӕй бар ӕй бакодтаиккой, ууыл сагъӕс кӕнгӕйӕ бадзырдтой Цоцкомӕ, ахӕм фӕллой бӕлвырдӕй чи бакӕндзӕн, зӕгъгӕ. Уый та нӕ куы нӕ сараза, уӕд ничи. Кӕд уыцы ӕхсызгон чиныг феной Ир, уӕд арфӕ ракӕнӕнт Цоцкойӕн дӕр. Иттӕг арӕхстӕй фыссы иронау. Уый хуызӕн бирӕтӕ нӕ зонынц сӕ райгуырӕн ӕвзаг».
1925-1932 азты Цоцко Ленинграды куыста ацы дзырдуатыл.
Хадо ма фыста: «Цоцко уыд бӕрзонд, хӕрзконд лӕг. Дардта урс хӕдон. Уарзта зарын. Сзарыдис-иу цъӕхснаг хъӕлӕсӕй ӕмӕ та-иу бахъырныдта, стӕй та-иу йӕ зард бӕрзонд систа. Ӕдзухдӕр - худӕндзаст».
Цоцко Ленинградмӕ Миллеры дзырдуатыл кусынмӕ куы ацыд, уӕд уыцы иу рӕстӕг касти лекцитӕ дӕр ирон ӕвзагыл. Зындгон профессор Л.Лавров йӕ мысинӕгты Цоцкойы тыххӕй афтӕ зӕгъы: «Хохӕгты ӕрвыст лӕджы хуызӕн мӕм фӕкаст ӕмӕ йӕ хъавгӕ бафарстон, университетмӕ йӕ цы
15
хъуыддӕгтӕ ӕрбакодтой, уымӕй. Радта мын ӕнӕнхъӕлӕджы дзуапп:
- Ӕз... Ам иучысыл лекцитӕ кӕсын. Куыд базыдтон, афтӕмӕй хинывӕзт тынӕй хуыд цухъайы мидӕг ӕмбӕхст уыд ахуыргонд адӕймаг, стыр педагог, ирон ӕвзаджы дӕсны, адӕмон сфӕлдыстад ӕмбырдгӕнӕг, поэт ӕмӕ дунейы литературӕйы хӕзнатӕ ирон ӕвзагмӕ тӕлмацгӕнӕг. Хуыдтой йӕ Ӕмбалты Цоцко.
Фӕстӕдӕр йемӕ хӕстӕгдӕр базонгӕ дӕн, цыдтӕн ӕм лекцитӕм... Канд зондджын ӕмӕ мидисджын нӕ, фӕлӕ хӕдӕфсарм ӕмӕ уарзон адӕймаг уыд. Студенттӕ йӕ уарзтой, хӕларзӕрдӕ ӕмӕ ӕдзухдӕр хъӕлдзӕг, цардбӕллон кӕй уыди, уый тыххӕй... Йӕ мызд-иу куы райста, уӕд-иу Ленинграды уӕлдӕр скъолаты ӕмдзӕрӕнтыл зылд ӕмӕ йӕ студенттыл уӕрста. Куыд педагог, афтӕ Цоцкойӕн ӕмбал нӕ уыд».
Цоцко фыццаг хатг Байаты Гаппойы фӕрцы базонгӕ йӕ уарзон поэт Хетӕгкаты Къостаимӕ. Фембӕлды рӕстӕг Гаппо ӕмӕ Къоста ныхас кодтой «Ирон фӕндыр» мыхуыры рауадзыныл, фӕлӕ йӕ къухӕй рӕсугъд чи рафысса, ууыл тыхстысты. Цоцко рӕсугъд фыссы, уый Гаппо зыдта, ӕмӕ фадат фӕци Цоцкойӕн иу къуыримӕ рафыссын Къостайы «Ирон фӕндыр» къухфыстӕй. Уыцы бонӕй фӕстӕмӕ Къоста ӕмӕ Цоцкойы хӕлардзинад кодта фидарӕй фидардӕр.
Цоцко разӕнгардӕй архайдта ӕхсӕнадон царды. Газет «Рӕстдзинад»-ӕн бындурӕвӕрд ӕрцыд 1923 азы Цоцкойы уац: «Ирон сылгоймаджы цард раздӕр ӕмӕ ныр». Фыццаг хагт дзы рацыд 1923 азы 24-ӕм номыры.
16
1924 азы 2 июны рацыд Гӕдиаты Цомахъы уац «Вильгельм Телль». Ам, арфӕйы ныхӕстимӕ Цомахъ лӕмбынӕг равзӕрста ирон ӕвзагмӕ Ӕмбалты Цоцкойы тӕлмацгонд драмӕ. Уыцы аз ма Цоцкойӕн мыхуыры рацыд 69 таурӕгъы. Цоцкойӕн ахӕм дӕсны ӕмӕ рӕсугъд ӕвзаг уыд, ӕмӕ йӕм ӕмдугонтӕй алчи дӕр хаста йӕ уацмыстӕ редакци кӕнынмӕ. Уыцы рӕстӕг базырджын систы ахӕм ныхӕстӕ: «Ныффыста йӕ Хъаныхъуаты Алмахсит, лыстӕг ӕм ӕркаст Ӕмбалты Цоцко, ӕмӕ йӕ мыхуыры рауагъта Байаты Гаппо!»
Ӕмбалты Цоцко 1932 азӕй 1934 азмӕ уыд Хуссар Ирыстоны ӕмӕ куыста облӕсты библиотекӕйы директорӕй, уый фӕстӕ та - Хуссар Ирыстоны бӕстӕзонӕн музейы, Наукон-иртасӕн институты Тыбылты Алыксандримӕ.
1937 аз... Ирыстоны зонды лӕгтӕ, нӕ интеллигенцийы раззагдӕртӕ доны къусы сӕфт куы кодтой, уыцы бӕллӕхы аз. Раст ӕмӕ зылын бӕрӕг нал уыд. Афтӕ, Цоцко дӕр, кӕйдӕр ӕбуалгъ хахуырты аххосӕй ахст ӕрцыд.
Фӕкӕнынц ӕй, йӕ хус цӕнгтыл - рӕхыстӕ.
Сӕрак пӕлӕзты - сау лӕгмартӕ - сонт.
Уый Уастырджийау - урс ӕмӕ бӕрзонд, Йӕ хуызы ӕрдз йӕ курдиат ӕвдыста.
Йӕ зӕрдӕ арфӕй зӕххы хъӕрзын хъуыста,
Уыд арвы цъӕхыл сау сындзӕй ӕмбонд.
Вӕййы куырыхон залымӕн нывонд, -
Уый Дантейау уынгӕг хъоргъмӕ ныххызти.
Джыккайты Шамил
17
7 декабры Цоцкойӕн рахастой марыны тӕрхон, ӕххӕстгонд та ӕрцыд 9 декабры. Ӕгӕр мӕгуыр йӕ ингӕн дӕр баззад ӕбӕрӕгӕй, фӕлӕ ирон адӕммӕ афтӕ фӕзӕгъынц: «Хъӕр мӕрдтӕм дӕр хъуысы», ӕмӕ нӕ зӕрдиаг ныхӕстӕ 150 азы фӕстӕ кӕд Цоцко ӕмӕ йе 'фхӕрд ӕмгӕрттӕм фехъуысиккой.
Цоцко ӕмӕ Соттиты Риммӕйы тыххӕй изӕры кӕронбӕттӕны сӕ хъуыдытӕ загътой:
Цгьойты Хазби - Цоцкойы номыл литературой премийы лауреат журналист: «Ком фидауы йӕ мӕсгуытӕй, адӕмыхатт -йӕ фарны лӕгтӕй», - фӕзӕгъынц ирон адӕм. Царды ӕппӕт дӕр ӕнцой кӕны фӕрнджын адӕмы хид ӕмӕ удвӕллойыл, зонд ӕмӕ тырнындзинадыл. Адӕмы хъӕр аив фӕндагыл аразынц фӕрнджын лӕгтӕ ӕмӕ уыдонӕй хъуаг никуы уыд Ирыстон. Цард-цӕрӕнбонты ирон адӕм цыфӕнды зын уавӕрты дӕр сӕхи ивазынц сӕ фарны лӕгты хорз хъуыддӕгтӕм, бафӕзмыныл хъарынц сӕхи ӕмӕ уый фӕрцы сӕ адӕймагдзинад, сӕ зондахаст хуыздӕр кӕны. Ахӕм фарны лӕгтӕй иу уыд Ӕмбалты Цоцко - педагог, рухстауӕг, этнограф, адӕмон сфӕлдыстад ӕмбырдгӕнӕг, ирон ӕвзаг иртасӕг, фыссӕг ӕмӕ тӕлмацгӕнӕг. Иры адӕмы 'хсӕн Цоцко цы кад ӕмӕ намыс ныууагъта, ууыл дзурӕг у Соттиты Риммӕйы фӕллой.
Адӕймаг доны куы ныххауы, уӕд цӕмӕй фервӕза, уый тыххӕй йӕ истӕуыл ныххӕцын бахъӕуы. Мах абон цы змӕстыты рӕстӕг цӕрӕм, уымӕй фервӕзыны тыххӕй хъуамӕ
18
Къоста ӕмӕ Цоцкойы къухтыл фӕхӕцӕм. Уыдон нӕ хъуамӕ «раласой». Соттиты Риммӕйӕн бузныг, нырыккон ӕмӕ фидӕны чиныгкӕсӕгӕн кӕй сарӕзта Цоцкойы ӕмбырдгонд фольклором ӕрмӕгӕй рӕсугъд ӕмӕ хъӕугӕ чиныг. Ацы ӕрмӕджытӕ архивты рохуатӕй лӕууыдысты ӕмӕ сӕм Риммӕ йе 'ргом раздӕхта. Рауад дзы стъолыл даргӕ чиныг. Ам йӕхицӕн хъӕугӕ ӕрмӕг ссардзӕн скъолайы ахуырдзау дӕр ӕмӕ наукой кусӕг дӕр.
Чиныджы фӕзынд уыд, раст цыма Ӕхсӕртӕг Донбеттыры хӕдзармӕ ныххызт ӕмӕ федта йӕ хӕдзары фӕрстӕ ӕрвыг рухс куыд кӕнынц, уый.
Мах хъуамӕ нӕ алы хорздзинадыл дӕр цин кӕнӕм. Абон ам цы фӕсивӕд бады, уыдон Цоцкойы фарнӕй фӕхайджын сты. Бузныг библиотекӕйы кусджытӕн».
Джыккайты Шамил: «Адӕммӕ хорз лӕгтӕ куы вӕййы, уӕд уыцы адӕм фӕрныг вӕййынц. Ӕвзӕр йӕ хорзӕй нӕ раппӕлдзӕн. Фӕлӕ Риммӕ хорз адӕймаг у ӕмӕ хорз лӕджы хъуыддӕгтӕ адӕмы размӕ рахаста ӕмӕ йын стыр бузныг зӕгъӕм. Риммӕ у сӕдӕ лӕджы ӕмдых ӕмӕ нӕм цалынмӕ ахӕм сӕрӕнгуырд чызджытӕ ис, уӕдмӕ нын тас нӕу сӕфынӕй. Хадарцаты Азӕ - ахуыргонд-филолог - Нигерӕй фехъуыста ахӕм хабар: «Немыцаг делегаци ам уыди ӕмӕ семӕ фӕсарӕйнаг ӕвзаг чи зыдтаид ахӕм нӕ уыд, ома тӕлмацгӕнӕг. Уалынмӕ Цоцко фӕзынд ӕмӕ сын сыгъдӕг немыцагау дзуӕппытӕ куы радта, уӕд немыцаг сылгоймаг Цоцкойы йӕ хъӕбысы ныккодта стыр арфӕйы ныхӕстимӕ».
Цоцко кӕй бабӕстон кодта ирон адӕмон сфӕлдыстадӕй, уыцы фыстытӕ иннӕтӕй хицӕн кӕнынц сӕ ӕвзаджы
19
сыгъдӕгдзинадӕй, мидисджындӕр сты ӕмӕ сӕ Риммӕ аивӕй мах размӕ рахаста. Чиныгӕн ис стыр ахадындзинад, у хъӕугӕ абоны фӕлтӕртӕн...»
Сакъити Эльбрус - газет «Дигорӕ»-йы сӕйраг редактор: «Алы адӕймагӕн дӕр ис йӕхи бынат. Цоцко ӕмӕ библиотекӕтӕн сӕ куысты мидис иу у - адӕмон сфӕлдыстады чингуытӕ бахъахъхъӕнын, адӕммӕ сӕ фӕхӕццӕ кӕнын. Ацы чиныг, Риммӕ бирӕ кӕуыл фӕкуыста, уый тынг ахъаз у ныртӕккӕйы фӕсивӕдӕн, цӕмӕй сӕ национ бынтӕ зоной, ирон ӕвзаджы хъӕздыгдзинӕдтӕй пайда кӕной ӕмӕ сӕрыстыр уой сӕ мадӕлон ӕвзаджы куырыхондзинадӕй. Сӕрыстыр та дзы уӕд уыдзысты ӕмӕ йӕ куы зоной, рӕсугъд дзурын ыл куы арӕхсой. Йӕ наци чи уарзы, уый хъуамӕ йӕ ӕвзаджы фидӕныл хъуыды кӕна».
Гасситы Изабеллӕ - Цоцкойы премийы лауреат: «Махӕн стыр ӕхсызгон уыд Дзӕуджыхъӕуы сӕйраг библиотекӕйы хуынды гӕххӕтт райсын. Мах, ӕрыдойнӕгтӕ, абон нӕ управленийы сӕргълӕууӕгимӕ сӕмбӕлдыстӕм Сотгиты Риммӕйы сарӕзт цымыдисаг чиныгыл сымахимӕ бацин кӕнынмӕ.
Эта такая радость, что Осетию Цоцко любил такой жертвенной любовью! Я, как директор музея «Подвиг» очень благодарна фамилии Амбаловых за то, что поддержали инициативу Риммы Сотиевой в поисках материалов, а затем и в издании этой уникальной книги. Потомки фамилии Амбаловых достойны такого великого предка. Спасибо хозяевам мероприятия за то, что они на чистейшем осетинском языке смогли донести до всех величие Цоцко, его значимость и, что 20
книга Сотиевой Риммы «Цоцко Ӕмбалты. «Удварны хӕзнатӕ» - крупица в золотой фонд осетинской литературы».
Ӕлборты Наталья - Ногиры хъӕуы библиотекарь: «Риммӕ удуӕлдай фӕллой бакодта Цоцкойы бынтӕ бабӕлвырд кӕныныл, ӕмӕ абон Ирыстоны адӕмӕй бирӕты стъолыл алы бон дӕр лӕууы ацы чиныг. Бузныг йӕ ахадгӕ фӕллойӕн».
Фембӕлды кӕрон Соттиты Риммӕ загъта: «Цоцкойы бӕрӕгбон хъуамӕ республикой бӕрӕгбон уыдаид. Цоцкойы ӕвзаг дзӕм-дзӕмы суадонау у, нуазыс дзы ӕмӕ не 'фсӕдыс йӕ алӕмӕтаг дзырдтӕй. Архайдтон, цӕмӕй йӕ удварны фӕллӕйттӕ йӕ уарзон адӕмы рӕгъмӕ хаст ӕрцӕуой. Куыд мын бантыст, уымӕн чиныгкӕсӕг тӕрхонгӕнӕг. Бузныг горӕты Центрон библиотекӕйы кусджытӕн сӕ фӕрныг куыстӕн. Ахӕм хъӕугӕ литературой изӕрты фӕрцы ӕдзух хӕссынц Ирыстоны рухстауджыты нӕмттӕ ӕрыгон фӕлтӕрты размӕ ...».
Сӕ зӕгъинӕгтӕ ма бахынцтой Дзбойты Михал, Ӕмбалты Тамарӕ ӕмӕ Маирбег, фыссӕг - Багаты Лади, Соттиты Олег, Национ библиотекӕйы методикой хайады сӕргълӕууӕг Пагӕты Тамарӕ ӕмӕ иннӕтӕ.
Бӕрӕгбондзаутӕ тыхджын къухӕмдзӕгъдимӕ сӕмбӕлдысты «Ӕмбалты Цоцкойы зарӕг»-ыл (Соттиты Риммӕйы ныхӕстӕ, Дзаттиаты Зӕлинӕйы музыкӕ). Зарӕг фыццаг хатт азарыдысты 36-ӕм скъолайы вокалон къорд «Уарзон зарӕг»-ы архайджытӕ (сӕ разамонӕг Дзаттиаты Зӕлинӕ).
21
Хъыбызты Разитӕ - Цӕгат Ирыстоны оперӕ ӕмӕ балеты театры солисткӕ ӕмӕ концертмейстер Ромашина Татьянӕ акодтой Риммӕйы ӕмдзӕвгӕты ныхӕстыл фыст цалдӕр зарӕджы.
Цоцко ирон адӕмон зарджытӕ бирӕ кӕй уарзта, уый хынцгӕйӕ та Стыр Ныхасы зарджыты къорд «Фыдӕлты намыс»-ы архайджытӕ (сӕ разамонджытӕ: Моргуаты Юрӕ ӕмӕ Кокойты Таймураз) адӕмы размӕ рахастой Цоцкойы уарзон «Къостайы зарӕг», «Хазбийы зарӕг», «Нартыхъты Сосойы зарӕг»).
Уӕлдай ӕхсызгон уддзӕф сӕмбӕлд изӕры уӕвджытыл Ӕрыдоны адӕмон театры къорды хӕдахуыр артистты фӕзындимӕ (сӕ раздӕры разамонӕг Къуымӕллӕгкаты Мурат). Кӕд Мурат нал ис, уӕддӕр ацы къорды минӕвӕрттӕ Цӕгат Ирыстоны адӕмон артискӕ Цырыхаты Розӕйы разамындӕй бӕрӕгбондзауты размӕ рахастой Цоцкойы райгуырды бонмӕ ӕвӕрд спектакль «Лулуйы чындзӕхсӕв»-ӕй скъуыддзаг. Хӕдахуыр артисттӕ: Хъайтыхъты Евдаким, Уазиты Рая, Лекъты Эдик, Зембатты Таймураз, Бязырты Таймураз ӕмӕ Цомайты Алик хорз сарӕхстысты ӕмӕ бӕлвырдӕй равдыстой уӕды рӕстӕджы дарӕсы мидӕг Иорамы, Чесӕдуйы, Цоцкойы, Кузьмайы, Къостайы ӕмӕ Кохановы фӕлгоцтӕ. Соттиты Риммӕ ӕмӕ библиотекӕйы кусджытӕ се 'ппӕтӕн дӕр ракодтой арфӕйы ныхӕстимӕ зӕрдылдарӕн лӕвӕртгӕ.
Соттиты Риммӕйы чиныг «Ӕмбалты Цоцко. Удварны хӕзнаты» фӕзындыл бирӕ рӕстӕг нӕ рацыд, афтӕ газетгӕ ӕмӕ журналты фӕрстыл рацыд рецензитӕ. Уыцы ӕрмӕг мах 22
ӕрбамбырд кодтам ӕмӕ ма Риммӕйы хӕдзарон архивтӕй цы ӕрмӕджытӕ райстам, уыдонӕй сарӕзтам иумӕйагӕй цымыдисаг пресс-дайджест: «Цоцко ӕмӕ йӕ хӕлӕрттӕ», кӕцымӕ бахастам ӕхсай хуызистӕй фылдӕр.
Цоцко уыд ӕрмӕст иу хъӕуы лӕг нӕ, фӕлӕ ӕгас комы, ирон дзыллӕйы лӕг ӕмӕ йӕ хӕлӕртты номхыгъд дӕр уымӕн стыр у.
Хӕсыл банымадтон Цоцкойы 150 азы райгуырды бонмӕ саразын чиныджы хуызы бакуыст «Цоцко ӕмӕ йӕ хӕлӕрттӕ». Йӕ сыфтӕ йын иу иннӕйы фӕдыл чи фӕлдаха, уый стыр цымыдисы ӕфтаудзысты, хуызистытӕм кӕсгӕйӕ, Цоцко куыд алыхуызон адӕмтимӕ цард хӕларӕй, уый. Ацы ӕрмӕг цымыдисаг уыдзӕн литературӕиртасджытӕ ӕмӕ ирон ӕвзаг ӕмӕ литературӕ уарзджытӕн дӕр. Ис ахӕм ныхас: «Зӕгь мын чи у де 'рдхорд ӕмӕ дын зӕгъдзынӕн дӕхӕдӕг чи дӕ, уый». Бакӕсут-ма сӕм, иуӕй-иннӕ лӕгдӕрхуыз. Ахӕм ӕвзаргӕ лӕгты 'хсӕн, кӕй зӕгъын ӕй хъӕуы, Цоцкойӕн ӕндӕрхуызы уӕвӕн нӕ уыд, семӕ фембӕлд ын йӕ миддуне кодта хъӕздыгдӕр. Уыдон ын се 'ппӕт дӕр уыдысты царды ӕмӕ зонынады скъола. Сӕ лымӕндзинады уыдис стыр тых, уӕздандзинад, ирон ӕгъдау, фарн ӕмӕ ӕфсарм.
Иу ахӕм цау. Къоста ӕмӕ Цоцкойы ӕхсӕн тугхӕстӕгдзинад нӕ уыд, фӕлӕ зӕрдӕ ӕмӕ удыхъӕдӕй афтӕ хӕстӕг уыдысты ӕмӕ сӕ лымӕндзинад ахаста царды кӕронмӕ. Къоста тынг тыхст куы уыд, хуыссӕнӕй куы нал хызт, уӕд Баситы Миха, Зӕнджиаты Бӕбу ӕмӕ Ӕмбалты Цоцко Ӕрыдоны цӕрджытӕн фехъусын кодтой Къостайы тыхст уавӕр. Адӕм ӕрбамбырд кодтой ӕхцайы фӕрӕзтӕ, кӕд 23
сӕхӕдӕг дӕр уӕззау цард кодтой, уӕддӕр. Ныффыстой фыстӕг уарзон поэтмӕ ӕмӕ ӕртӕ лӕгӕй афӕндараст сты Лабӕмӕ. Ацы фембӕлды тыххӕй журнал «Мах дуг»-ы фӕрстыл цы ӕрмӕг мыхуыр цыд, уый чи бакӕса, уымӕн йӕ зӕрдӕ ӕнӕ фӕрисгӕ нӕ фӕуыдзӕн. Къостайӕн Ӕрыдойнӕгты фыстӕг афтӕ бацагайдта йӕ зӕрдӕ ӕмӕ йӕ цӕссыгтӕ ӕрызгъӕлдысты. Къоста ӕмбӕрста фӕстаг бонтӕ кӕй цӕры, фӕлӕ йӕм уыйас хъару разынд ӕмӕ ӕрыдойнӕгтӕн, ӕппӕт Ирыстоны цӕрджытӕн стыр арфӕйы ныхӕстӕ рарвыста кӕй йӕ хъуыды кӕнынц, уый тыххӕй. Йӕ фӕстаг фӕдзӕхст уыд: «Кӕрӕдзи уарзгӕйӕ цӕрут, ме 'фсымӕртӕ!»
Куы амард, уӕд Цоцко, Зӕнджиаты Бӕбу ӕмӕ Баситы Миха чырыстон ӕгъдаумӕ гӕсгӕ Цӕлыккаты Алыксандырӕй (Пятигорскы сауджын) бар ракуырдтой, цӕмӕй Лабӕйы скъахой Къостайы ингӕн ӕмӕ йын йӕ мард райгуырӕн Ирыстоны зӕххыл сӕмбӕлын кӕной.
Бирӕ фыдӕбӕттимӕ уарзон хӕлӕрттӕ схӕццӕ кодтой Дзӕуджыхъӕумӕ Къостайы мард. Се 'ссыдмӕ та Байаты Гаппо - Дзӕуджыхъӕуы хицау - марды ӕппӕт ӕгъдӕуттӕ райста йӕхимӕ ӕмӕ зиан баныгӕдтой кад ӕмӕ радимӕ Ирыхъӕуы Сыгъдӕг Мадымайрӕмы аргъуаны кӕрты. Цоцко цӕрӕнбонты Къостайыл фӕдардта сау. Ӕвӕццӕгӕн ацы ӕгъдау дӕр истӕуыл дзурӕг у ӕмӕ дзы ис хатдзӕгтӕ скӕнӕн.
Уӕдӕ чи уыдысты Цоцкойы хӕлӕрттӕ, уый уӕ ӕнӕмӕнгӕй цымыдисы бафтаудзӕн, ацы бакуыст куы рафӕлдахат, уӕд, хъыгагӕн, кӕд се 'ппӕты нӕмттӕ сбӕрӕг кӕнын къухы нӕ бафтыд, уӕддӕр.
24
Ирон адӕмы ӕхсӕн Ӕмбалты Цоцко ныууагъта йӕ удварны хӕзнатӕ: Фарн, Кад, Ӕгъдау, Уӕздандзинад ӕмӕ цалынмӕ зӕххыл фӕстаг ирон лӕг цӕра, уӕдмӕ сын нӕй фесӕфӕн. Уыдон нын хуры тынтау рухс кӕнынц нӕ зӕрдӕтӕ ӕмӕ нын нӕ размӕцыды сты ӕмӕ уыдзысты фӕндагамонӕг.
Дзугаты-Мурасты Риммӕ -
Цсегат Ирыстоны кулътурӕйы сгуыхт кусӕг, УФ-йы Журналистты цӕдисы уӕнг, Дзӕуджыхъӕуы центрон библиотеками бсестӕзонсен хайады сӕргълӕууӕг.
25
26
27
1-аг рӕнхъы: Гаглойты Сергей, Хъазыбегты Хъазыбег;
2-аг рӕнхъы: Коцойты Арсен, Зӕнджиаты Бӕбу, Ӕмбалты Цоцко, Тогойты Данел, Гарданты Михал, Туаты Оля, Тыбылты Алыксандр, Баситы Михал, Ӕлборты Барысби, Беджызаты Чермен (фыссӕг);
3-аг рӕнхъы: Мамсыраты Валодя, Хадаты Верди, Хъесаты Дафа, Цӕллагты Коса, Баситы С?, Алхазов -?, Хъороты Хъазыбег, Ходы Дзаххот, Насхъидаты Розеттае, Гутнаты Сафе, Хъуылаты Сикъо (фыссӕг), Хъуылаты Гафе, Мамсыраты Дӕбе, Цӕллагты Муссӕ, Барахъты Еленӕ (1936 азы - ЦИНИИ-йы директор), Цӕголты Г.М. (фыссӕг), Абайты Васо;
4-ӕм рӕнхъы: Плиты Грис, Бататы Никъала, Ардасенты Хадзыбатыр, Тогуызты Газакк, Фадзайты Дзахи, Барахъты Гино, Дзанайты Иван (Нигер) Фӕрнион Къоста;
5-ӕм рӕнхъы: Тотойты Алихан, Бигулаты Барис, Собиты Мӕхӕмӕт Алыксандыры фырт (Педтехникумы директор)...
28
КЪОСТА
Два эпизода из жизни Коста.
Вювоё« время известный собиратель и знаток произведений хосетиискогайрродного творчества Цоцко^АДлбюлов.мнё. рассказал от,ом, как Коста Хетогуров, приехав в Арден, остановился в его доме. <1 бот однажды к Цс.цкс пришел близкий .родственник - слепой музыкант. Он пел и аккомпанировал ребе;на~гитаре. Коста.со слезамй на глазах слушал слепого ;певца. А когда-то; пропел волнующую мёлсдйю'на слова Коста «Додо'й» . поэт вскочил, Обнял слепого и с дрожью в голосе юказал:.«8се. что меня волновало, я выразил в .словах. а вы - в 'Прекрарных’звуках».'..
К.
Рассказывали, что Коста,намереваясь жениться на девушке из Ардона, послал ей в подарок серебряный пояс и нагрудные застешки (агьнаджыта).Спустя некоторое время девушка заявила, что не собирается выходить замуж , и прислала подарки.Но Коста их не принял и ответил: «Подарок ~ выражение добрых чувств, а не аванс под дружбу.Подарки.которые я кому-либо делаю, назад не беру...»
29
30
31
32
Абайты Васо, Цоцко ӕмӕ Ӕлборты Барысби
33
Дзӕрӕхохты Хадзы-Мурат, Цъӕй, 1936 аз
ТУГАНОВ МАХАРБЕК САФАРОВИЧ (1881-1952)
34
Галаты Барис - композитор
Калоты Зауырбег - ВЦИК-ы уӕнг, Цъӕй, 1936 аз
35
Косирати Сӕрмӕт фыссӕг
Цӕлыккаты Алыксандыр сауджын
36
Джиуӕты Пора - ахуыргонд, сауджын, рухстауӕг, «Ирон фӕндыр»-ы 1 -аг рецензент
Гулуты Андрей фыссӕг
37
■
< архдмий педагог ()	11-ж
Цоцко ӕмӕ йӕ ахуыргӕнӕг Саламты Никъала
38
Зембатты Апон Цъӕй, 1936 аз
Дзанайты Иван (Нигер) фыссӕг
39
Алборов Борис (Барысби)
Доктор филологических наук, первый осетинский профессор.
один из организаторов и активных членов сети некого историко-филологического общества, снимался различными аспектами развития егинского языка, уделял много времени овершенствованию осетинской письменности.
В 30-х годах был зачислен в стан классовых дважды был сослан из Осетии.
ксёй) Бесаевич(Виссарионович) олиев 1822(1823)-1866 гг.
Личность протоиерея Аксо Колиева- явление значительное в истории Осетии. Характерным штрихом его деятельности являлось удачное совмещение службы в качестве священника, попечителя школ и учителя.

40
ь-д’ ВЙдЙЯЙ» ■ - —-------—-----------—
Цомайты Харлампи Сауджын, рухстауӕг
41
Плиты Харитон (Хадо) Фыссӕг
Гӕдиаты Цомахъ Фыссаег
42
Плиты Г рис Фыссӕг
Соттиты Максим - кадӕггӕнӕг
43
Дзасохты Г иго Публицист, ахуыргӕнӕг
Хӕныкъаты Никъа (1900 азы ист къам), сауджын, тӕлмацгӕнӕг, чингуытӕ аразӕг
44
Хӕныкъаты Никъа (1952 азы ист къам)
Хӕныкъаты Никъайы цардӕмбал Гыгы ӕмӕ сӕ сиахс Завен Алмазов
45
Максим Горький
Фыссӕг
Лев Толстой Фыссӕг
46
Гаглойты Рутен -хагххон инженер
Соттиты Нестьор Рухстауӕг
47
Арсӕгты Торга -мӕгуыр адӕмы бартыл тохгӕнӕг
Дзӕрӕхохты Хадзы-Мурат, Баситы Миха, Цоцко ӕмӕ Зембатты Апон (Цъӕй, 1936)
48
Цӕголты Георги -фыссӕг
Гасситы Виктор, А. Мамучашвили, Джанайты Садуллӕ ӕмӕ Цоцко.
Азаниев Семены ист къам. 1908 аз.
49
Цоцко «Ирон зарӕджы» бӕрӕгбоны архайджытимӕ Цъӕйы
Розита Яаофдаева
50
БЕСЛӔНЬОСЪӔУЬ!
1-АГ СКЪОЛАЙЫ БЫНД^ТӔВРДЖЫТӔ
Вч МнЛЛСрЫ Ир»м	« -нгмнилг Д Н4р,?^1 ?Ы I Гмиу. ;ды ?ж
мг Р0ГНГЫ4 балыни ййлмъырлыпгй раъншрзхм) с^ипм Инд! I мбалш У<>мм»5 < |*»<чч*•’'$’ 41 Ф;хим1н. ГзрданГЫ Ми
52
I 1.Н1 I’ \ I \| \п< >г
II* \И I \Ц |м|;
Хуырымты Иорам -
Ӕрыдоны семинарийы ахуыргӕнӕг
53
Фӕрнион Къоста Фыссӕг
Ӕмбалты Цоцко, Малити Георги,...............
54
к с Га«>Г1АНаП
Хӕныкъаты Уӕлгъа Фыссӕг, ӕхсӕнадон архайӕг
55
Беджызаты Чермен Фыссӕг
Гассисв Виктор Афанасьевич
Родился 13 (25) авг. 1879 — изобретатель в области полиграфического оборудования. В 1897 предложил (привилегия № 3596 выдана в 1900) и построил первую в мире действующую фотонаборную машину буквопроецирующего типа. Не получив от царского правительства поддержки, Гассиев В.А. не смог реализовать своего изобретения. Работая с 1933 в Педагогическом институте в г. Орджоникидзе, Г. конструировал оригинальные физические приборы.
43
56
Къоста ӕмӕ Джанайты Садуллӕ - къамисӕг
Тыбылты Алыксандыр - ахуыргонд, лингвист
57
Мамсыраты Дӕбе Фыссӕг
58

Участники встречи на Савинков будке
В первом ряду слева направо Коста Хстагуров, Арсен Ко носи. Ношсо Амбалов. Г К Николаев. Дайел Раздано», Павел Тотоев (третий слева и второй справа иг установлены!;
во втором ряду Михаил Гарданов. С адулла Джанаев-Хетагу ров, Савва Тибилов. Терчко Аликов, Джантемнр Шанаев, Аидукапар Хетап’ров, Башир Далгат, Тепсарико Бонне в;
в третьем ряду: Алексеи Дзасохов, Гап по Баев, Девлст Дударон» Тепсарико Гуриев. Дрис Сохисв. Георшй Наголов,
Сергей Бердяев. Асланбек Бутаев
(личность крайнего в третям ряду
иг установлена)
59
60
Мнал Собйев -Мющнер ^мзнодор(ы$ш\
61
62
Сотиев Т)авид - (\алочни\
Сотиева.Люба Яиблиотещп,
63
. * **«»•*’ '
/V-
1)афа Т^есаев - Журналист
64
<Губади (Озагуров
Просветитель, профессор
<Баракрва Елена -(директор С<ЖӔИ ’	* 4М> •• -ийм-м • ■■■■-
65
66
Хетӕгкаты Андухъапар
Ӕлборты Сикъо
(Цоцко йӕ хуыдта къӕйсӕттӕг-Сидамоны фырт)
67
Цоцкойы хо Чабӕхан, Дзӕрӕхохты Земӕ (йӕ чызджы чызг), Чабӕханы кӕстӕр лӕппу Хъуылаты Бимболатимӕ
Астӕуӕй лӕууы Хъуылаты Бимболат (Цоцкойы хӕрӕфырт- Чабӕханы кӕстӕр лӕппу)
68
Хъуылаты-Гаппуаты Дзирӕ, йӕ хъӕбул ӕмӕ
йӕ фыд Буцки - Цоцкойы хо Чабӕйы хистӕр лӕппу. 1952 аз
Насхъидаты Нылыхъ, Цоцко ӕмӕ ?...
69
Цоцкойы хо Чабӕйы лӕппу Хъуылаты Бимболаты бинойнаг Лёля йӕ фырттимӕ: Алик, Левӕ ӕмӕ Севӕ
70
Ӕлборты Сикъо Ногиры цӕрджытимӕ, кӕцытӕй-иу бирӕтимӕ Цоцко фембӕлд йе 'рдхорд
Соттиты Нестъоры-иу куы бабӕрӕг кодта, уӕд
71
ЦОЦКОЙЫ ӔМӔ ЦОЦКОЙЫ ТЫХХӔЙ ФЫСТ ЧИНГУЫТЫ ХУЫЗИСТЫТӔ:
ММ АОӔМУ ТЛИУНӔНТӔ, КАМгёУТӔ п,. АННӔИТГӔ
^0«т
ЦоцШы аргьгуттг
миг».......
еи
ӔМБАЛТЫ ЦОЦКО
уЩмыстӕ
*. Д. Тумлмм, А. А. Туммгм
иоико БииоЕвич ЯМБЯЛОВ
(1870-1937}
ЦОЦКОЙЫ ХӔЛӔРТТӔ
4«Н А!М м>|>4< 1МНИММ4
72
ӔРЫДОН. ЦОЦКОЙ/ЕН ЙӔХИ КЪУХТӔЙ АМАД ХӔДЗАР.
73
ЦОЦКОЙЫ ТЫХХӔЙ НОМАРӔН ӔМДЗӔВГӔТӔ ӔМӔ ӔМДУГОНТЫ МЫСИНӔГТӔЙ:
Тыбылты Алыксандр - ирон литературӕиртасӕг, рухстауӕг: «Искуы фидӕны историк куы фысса ирон чиныджы хабӕрттӕ, уӕд тыхджын зӕрдӕбынӕй ӕрӕмысдзӕнис Ӕмбалты Цоцкойы. Ирон чиныгӕн Ӕмбалты Цоцко фӕрныг куыст бакодта.
... Къуымых ӕмӕ гуылмызыл нымайӕм мах нӕ ирон ӕвзаг, къӕзгӕйӕ дзурӕм иронау. Фӕлӕ Цоцко куы байдайы дзурын ирон ӕвзагӕй, уӕд цыма ӕнӕбын малӕй исы рӕсугъд ӕмӕ айв ирон ныхӕстӕ. Афтӕмӕй йын бантыст раивын «Вильгем Телль» гермайнаг ӕвзаджы рӕсугъд ӕмӕ тых Шиллер ӕххӕстӕй кӕм равдыста.
Ирон ӕвзаг гуырысхойаг кӕмӕн у, ирон ӕвзагыл фыссын ӕмӕ дзурын кӕй фӕнды, уыдон ӕнувыдӕй бакӕсӕнт Цоцкойы тӕлмацгонд чингуыты».
Гӕдиаты Цомахъ - фыссӕг: «Ӕмбалты Цоцко иронау дзурынмӕ у ӕппӕты дӕсныдӕртӕй иу. Уый нын равдыста, сывӕллӕтгӕн ӕмӕ фӕсивӕдӕн аргьӕуттӕ тӕлмац кӕнынӕй дарддӕр ма йӕ бон кӕй у фӕсивӕд ӕмӕ ацӕргӕ классикой уацмыстӕ тӕлмац кӕнын дӕр, стӕй ӕрмӕст эпикон нӕ, фӕлӕ драмон уацмыстӕ дӕр».
Плиты Хадо — фыссӕг: «Ирон аивадӕн йӕ цард ӕмӕ йе сфӕлдыстад ӕвгъау чи нӕ кодта, ахӕм адӕймаг уыд Цоцко. Иттӕг зынаргъ хъуамӕ уой нӕ цӕсты уыцы ахуыргонд адӕм, рӕстӕй чи фӕкуыста нӕ мӕгуыр талынг адӕмы астӕу, сӕ тыхст царды астӕу чи арвыста йӕ бонтӕ. Ирон ӕгъдау, ирон 74
фӕтк, ирон ӕвзаг, нӕ зарӕг ма фесӕфой, ууыл чи архайдта. Нӕ кӕстӕр хорз кӕстӕр куыд уа, нӕ хистӕр та хорз хистӕр, уымӕ чи бӕллыд. Алы сау куыст дзыллӕйы хъуыддаджы йӕ сӕрмӕ чи хаста, уый ӕнӕзивӕгӕй чи кодта, цӕттӕ фӕдисон чи уыдис, дунейы йӕхицӕн нард цард ссарыныл чи нӕ зылд, фӕлӕ ӕмбисондау - дон фӕцӕуы, дурр йӕ бынаты баззайы - чи ныццӕнд ис йӕ мӕгуыр Ирыстоныл. Нӕ Ирыстон гӕныстон цӕмӕн ссис, цӕмӕн сӕфы ӕнӕзылдӕй - уыцы хъуыдытӕй чи хъӕрзыд.
Миллеры дзырдуатыл бакусын хъуыд. Кӕй бар ӕй бакодтаиккой, ууыл сагъӕс кӕнгӕйӕ бадзырдтой Цоцкомӕ, ахӕм фӕллой бӕлвырдӕй чи бакӕндзӕн, зӕгъгӕ. Уый та нӕ куы нӕ сараза, уӕд ничи. Кӕд уыцы ӕхсызгон чиныг феной Ир, уӕд арфӕ ракӕнӕнт Цоцкойӕн дӕр. Иттӕг арӕхстӕй фыссы иронау. Уый хуызӕн бирӕтӕ нӕ зонынц сӕ райгуырӕн ӕвзаг.
Куыст кусӕгӕй тӕрсы. Ахӕм кусӕг уыд Ӕмбалты Цоцко. Ирон мӕсыгамайджыты ӕхсӕн хуыздӕр кусӕг уыд Цоцко. Фидар хӕцыд йӕ мӕлӕты бонмӕ ӕндон фыссӕныл, йӕ мӕгуыр дзыллӕйы сагъӕстӕ йӕ хуылфы, афтӕмӕй кадимӕ царди Иры астӕу».
Леонид Лавров - профессор Ленинградского университета: «Он показался мне посланцем горцев, и я с осторожностью спросил, какое дело привело его в университет. Ответ был неожиданным: «Я... Я здесь немного читаю лекции... Как я узнал, в черкеске из домотканого холста скрывался образованный человек, большой педагог, мастер осетинского языка, собиратель народного творчества, поэт и
75
переводчик сокровищ мировой литературы на осетинский язык. Звали его Цоцко Амбалов...
Фӕстӕдӕр мын фадат фӕци Цоцкоимӕ хӕстӕгдӕр базонгӕ уӕвын. Цыдтӕн йӕ лекцитӕм, иумӕ тезгъо кодтам Невайы былты, уыдтӕн-иу, цы хуымӕтӕг хӕтӕны цард, уым. Бонӕй-бонмӕ йӕ хуыздӕр зыдтон. Канд зондджын ӕмӕ мидисджын нӕ, фӕлӕ хӕдӕфсарм ӕмӕ уарзон адӕймаг уыд. Студенттӕ йӕ уарзтой, хӕларзӕрдӕ ӕмӕ ӕдзухдӕр хъӕлдзӕг, цардбӕллон кӕй уыд, уый тыххӕй. Ӕмбалы-фыртӕн бинонтӕ нӕ уыд. Йӕ мызд-иу куы райста, уӕд-иу Ленинграды уӕлдӕр скъолаты ӕмдзӕрӕнтыл зылд ӕмӕ йӕ студенттыл уӕрста. Куыд педагог, афтӕ Цоцкойӕн ӕмбал нӕ уыд»
Александр Фрейман - Советский филолог-иранист: «.... Амбалов любезно согласился приехать в Ленинград для сотрудничества в работе во время печатания словаря (ныхас цӕуы В.Ф. Миллеры ирон-уырыссаг-немыцаг дзырдуатыл. -Ред.), для каковой цели был командирован Северо-Осетинским Областным Отделом Народного образования. Его постоянному дружескому участию в работе словарь в значительной мере обязан пополнением, особенно в отношении фразеологии».
Соттиты Риммӕ: «Ӕмбалты Цоцко уыдис фыццаг ирон чиныг, фыццаг ирон газеттӕ, фыццаг ирон журналы авдӕн чи ауызта, ирон адӕмон сфӕлдыстад уырзӕй сгарӕгау Иры къуындӕг кӕмтты ӕмӕ быдираг хъӕуты чи фембырд кодта, ирон чиныгкӕсӕджы уырыссаг ӕмӕ фӕсарӕйнаг фысджыты хуыздӕр уацмыстимӕ чи базонгӕ кодта, уыцы ӕвӕллайгӕ рухстауӕг, ирон аивады ӕнувыд хуымон».
76
Джыккайты Шамил
Цоцко
Встарь был мрак — и мудрых убивали. Нынче свет, а меньше ль палачей?
Ф. Шиллер. «Руссо»
Фӕкӕнынц ӕй, йӕ хус цӕнгтыл - рӕхыстӕ.
Сӕрак пӕлӕзты - сау лӕгмартӕ - сонт. Уый Уастырджийау — урс ӕмӕ бӕрзонд, Йӕ хуызы ӕрдз йӕ курдиат ӕвдыста.
Йӕ зӕрдӕ арфӕй зӕххы хъӕрзын хъуыста, Уыд арвы цъӕхыл сау сындзӕй ӕмбонд. Вӕййы куырыхон залымӕн нывонд, -Уый Дантейау уынгӕг хъоргъмӕ ныххызти.
Йӕ разы сау арт урс чингуытӕй сыгъд, Уыдысты къултыл иры хӕрзтӕтыгъд, Сӕ разы лӕг сӕргуыбырӕй ӕрлӕууы.
Йӕ урс боцъотыл сау цӕссыг ӕрлӕст, Фӕстаг хатт мӕрдтыл ахӕссы йӕ цӕст Ӕмӕ ныхъхъӕрзы: «Иры фарн фӕцӕуы». 1981 азы ноябрь
77
Соттиты Риммсе
Цоцкойы зарӕг
(Дзаттиаты Зӕлинӕйы музыкӕ)
Ой, ӕмӕ зӕгъы уӕлӕ Урсдонӕй урс цӕргӕс ратахт
Урс цӕхӕркалгӕ арвы фӕтӕнты, гъей.
Уый цӕргӕс нӕ уыд, цӕхӕр нӕ калдта -
Уый нын Цоцко, райгуырӕн хӕхты, Иры дзыллӕйӕн фарны рухс хаста.
Бӕрзонд цъититӕ хурмӕ ӕрттивынц, Хурмӕ ӕрттивынц цӕхӕртӕ калгӕ. Ӕмбалты Цоцко - нӕ дзырды фидыц Адӕмы фарныл фӕцыдис заргӕ.
Мӕздӕджы быдыртӕй Дайраны нарджытӕм, Хӕххон хъӕуты Цӕгатӕй-Хуссарӕй Цоцкойы зӕрин сис лӕмбынӕг фӕфыста Нӕ ирон аргъӕуттӕ ‘мӕ кадджыты сой.
Ой, тох ӕмӕ зӕгъы бӕрзонд удыхъӕдӕй
Ирон адӕймаджы кӕд чи амбылдта.
Ой, ой ӕмӕ зӕгъы нӕ домбай хӕхбӕстӕ Цоцкойы зарӕгӕн ӕмудӕй хъырныдта.
Ӕнусты арф бӕзны, ӕнусты тар арфы Хӕзнайау цардысты нӕ Иры таурӕгътӕ. Ӕмбалты Цоцко сӕ лӕмбынӕг фӕфыста Нӕ кӕстӕрты цардӕн хорз фидӕн уа, зӕгъта.
78
Табу кӕнгӕйӕ сӕ, уый кады нуазӕнау, Йӕ зӕрдӕйы бынӕй уӕд ралӕвар кодта. Цоцкойы къухфыстӕй фыдӕлты хӕзнадон Иры фӕлтӕртӕн, ныр цины хос ӕрхаста.
Боситы Ирбег
Ӕмбалты Цоцкойы зарӕг
Боситы Ирбеджы ныхӕстӕ ӕмӕ музыкӕ
Дӕ райсомтӕ хорз, Цоцко, Дӕ бонтӕ ‘мӕ дӕ изӕртӕ!
Де ‘мзӕххон адӕм дын
Дӕ рухс ном сӕ зӕрдыл дардзысты;
Ирыстоны тавтой дӕ сыгъдӕг уд
Ӕмӕ дӕ зынг зӕрдӕ, Дӕ кадджыты хъайтартӕ Иры цирхъ ӕмӕ уарт ысты.
Нӕ ирон адӕмы, Цоцко, Ӕгӕрон уарзтӕй уарзтай, Ӕрыдойнаг нӕртон лӕг, Номдзыд ахуыргонд, рухстауӕг;
Дыууӕ Иры кӕрӕдзиуыл Зӕрдӕйы тӕгтӕй бастай, Дӕуыл у нӕ зарӕг -Дӕ кад ӕмӕ намысы зарӕг.
Нӕрӕмон, нӕ разагъды Цоцко,
79
Ӕмбалты зӕххон зӕд, Нӕ Иры дзыллӕйӕн хӕлар уӕд Ӕнусмӕ дӕ фӕллой;
Ныууагътай дӕ фӕстӕ фӕлтӕртӕн Ды царды рӕсугъд фӕд, Ирондзинады Бардуаг, Ирон адӕмы сӕрхъуызой.
Дӕ райсомтӕ хорз, Цоцко, Дӕ бонтӕ ‘мӕ дӕ изӕртӕ! Ӕхсӕв дӕм мӕй ӕмӕ стъалытӕ
Сӕ рухс ӕзгъалдзысты;
Ирыстонӕн радтай дӕ сыгъдӕг уд Ӕмӕ дӕ зынг зӕрдӕ, Ӕрыдойнӕгтӕ дын дӕ цырт Ӕмзылдӕй буц дардзысты, 26.10.2006 аз
Боситы Ирбег - Цоцкойы ахуыргӕнинаг
***
Ды бирӕ уыдтӕ кӕстӕртӕн зӕгьинаг, Дӕ уд сын фестад фидӕнмӕ цырагъ;
Уыдтӕ ма царды бирӕ ды кӕнинаг, Ныфсджынӕй хастай рухстауӕджы уаргъ.
Дӕ аргъӕутты хъайтартӕн Ир - сӕ бӕстӕ, Нӕ зӕрдӕты дӕ рухс сурӕт цӕры;
Дӕ намыс, Цоцко, баззадис дӕ фӕстӕ, Дӕ нӕртон ном нӕ хӕхбӕсты нӕры.
80
Хъодзаты Ӕхсар
Цоцкойы мысгӕйӕ
Уый радтой ирӕн уарзонӕй Ӕмбалтӕ, ӕмӕ кӕм уыд йӕ уӕзданӕн ӕмбал та?
Нӕ уыдис ӕмӕ нал уыдзӕни. Нал! Фӕлӕ дзы загъта Иры Фарн ӕмбал.
Мсе зӕронд тетрадӕй.
Дзурынц: Цоцкойы куы 'рцахстой ӕмӕ ахӕстоны къӕсӕрӕй куы бахызт, уӕд, йӕ хӕлӕрттӕй, йӕ рагон зонгӕтӕй цалдӕры ауынгӕйӕ, сдзырдта: «Фарн фӕцӕуы.Иры сахъ лӕппутӕ, фарн!»
Кӕддӕрты мӕ Ирон Фидӕн уырныдта.
Ӕнхъӕлдтон-иу: нӕ сӕр сӕрмӕ хӕсдзыстӕм.
Фӕлӕ уӕууау! - ӕцӕг адӕм нӕ сыстӕм.
Кӕсӕм хӕрдмӕ нӕ сау дзыхъхъӕй - уырытау.
Ӕхсар нӕм уыд -ӕхсары бӕлон нал и, Тых нӕм уыди - тыхы бӕлон дӕр нал и -Сӕ къубӕлттӕ сын сыскъуыдда дӕлимон, ирон дӕлимон, фидиссаг, ӕвиллон.
Ныр бавдӕлон и зноны ныфсӕй ме 'ууӕнк, ӕмӕ дзыназы дзоныгдзавдӕй ме уӕнг.
Ӕрвон Фарн баззад ирӕттӕн фыдӕлтӕй, Сӕ бындар ӕй нӕ бахызта фыдлӕгӕй.
81
Уӕздан Цоцко, кӕм агурон дӕ ингӕн? Мӕрдтӕм дӕуимӕ барвыстам нӕ Фидӕн. 2010.02.06
Чехойты Сӕрӕби
***
Тӕхудиаг, йе ‘мбисыл ыскъуыдӕй Кӕмӕн нӕ баззайы йӕ зард Ӕмӕ йӕ мӕлӕты ӕрцыдӕй Нӕуӕгӕй чи ссары йӕ цард.
Тӕхудиаг, арӕхдӕр кӕй мысынц Нӕ адӕм, ку‘ амбырд вӕййынц, уӕд, Ӕмӕ кӕй цыртыл дӕр ныффыссынц: «Нӕй амӕн мах ӕхсӕн мӕлӕт».
Хӕмыцаты Албег
Рухстауӕг
Ӕмбалты Цоцкойӕн
Цӕргӕбонты рӕстаг лӕгӕй фӕцардтӕ. Нӕ уыдис хин дӕ уаз хъуыдыты мур. Дӕу не 'ндӕвта: ӕцӕг амондӕй дард дӕ, Мӕгуырӕй дыл ӕрныгуылдзӕни хур.
Дӕ ныхмӕ уыд мӕнгард рӕстӕг ӕгъатыр, Быдта дӕуӕн дӕлимон митӕй хыз.
Цъыфкъахӕй цыд ӕхсины лӕг дӕ кадыл, Нӕ уыдтӕ маст, кӕйдӕр хӕрамӕй хызт.
82
Уӕддӕр нывӕзтай урссӕр хӕхтыл зарӕг, Дӕ удӕй цагътай Иры тыххӕй арт.
Уыдтӕ ӕдзухдӕр рухсмӕсидӕг барӕг, Ныууагътай нын, цырагърухсау, дӕ фарн.
Къадзаты Станислав
Ӕмбалы фыртӕн
Ӕппӕт дугтӕн, фӕлтӕртӕн, Цоцко - ӕмбал, ӕмгар.
Ирон ӕвзаджы зӕрдӕ Уыдис йӕ арвы дуар.
Цоцко
Уыдис ӕрвон зӕдау рӕсугъд, Йӕ зӕрдӕ алкӕмӕ дӕр - хурау.
Цӕуыл нӕ аххӕссыд йӕ уд?! Нӕ Ирӕн басгуыхти ЦЫКУРА.
Хадыхьаты Фатимӕ
Цоцко
Ацы цард мын анӕуынон Адӕм систы ӕлгъаг.
Чи уӕйгӕнӕг, чи марӕг у, Нӕй дзы растӕн бынат.
83
Чи фӕцӕры сыгъдӕг удӕй, У фӕллойӕ йӕ цард.
Уыдон тонӕм ӕгуыдзӕгӕй, Нӕй сӕ фӕллойы КАД.
Чи сыгъдӕгдӕр, уӕларвондӕр, Уыдон махмӕ ӕгад.
Цӕй, лӕбурут кӕрӕдзимӕ, Кӕд фӕуиккат бындзагъд.
Сомбон, чи зоны, раст адӕм Ам ӕрцӕрид, миййаг.
Фӕлӕ марӕм нӕ хуыздӕрты, Кӕд ӕлгъыст стӕм мах...
Цӕмӕй баззайой не взӕртӕ, Фӕлтау сыскъуынӕм тагъд. 2020, окт.
84
ЦОЦКОЙЫ ХӔЛӔРТТЫ НОМХЫГЪД:
1.	Абайты Вассо
2.	Абайты Хъырым
3.	Алмазов Завен
4.	Арсӕгты Торга
5.	Ӕлборты Барысби
6.	Ӕлборты Сикъо
7.	БайатыГаппо
8.	Барахъты Ленӕ
9.	Баситы Михал
10.	Беджызаты Чермен
11.	Бекъойты Георгий
12.	Бердяев Сергей
13.	Брытъиаты Елбыздыхъо
14.	Бутаты Аслӕнбег
15.	Гаглойты Рутен
16.	Гӕздӕнты Данел
17.	Гайттаты Исай
18.	Галаты Барис
19.	Гарданты Михал
20.	Гасситы Виктор
21.	Гӕдиаты Цомахъ
22.	Горький Максим
23.	Гулуты Андрей
24.	Гуыриаты Гагуыдз
25.	Гуыриаты Тепсарыхъо
26.	Джанайты-Хетӕгкаты Садуллӕ
27.	Джиуӕты Пора
28.	Дзагуырты Гуыбади
85
29.	Дзасохты Г иго
30.	Дзасохты Алекси
31.	Дзӕрӕхохты Хадзы-Мурат
32.	Дзанайты Иван (Нигер)
33.	Дудараты Девлет
34.	Зӕнджиаты Бӕбу
35.	Зембатты Апон
36.	Калоты Зауырбег
37.	Колыты Аксо
38.	Косирати Сӕрмӕт
39.	Коцойты Арсен
40.	Мамсыраты Дгебе
41.	Мамучашвили А.
42.	Мысыккаты Дзыбын (Мӕхӕмӕт)
43.	Насхъидаты Нылыхъ
44.	Насхъидаты Разитӕ
45.	Плиты Грис
46.	Плиты Харитон (Хадо)
47.	Саламты Никъала
48.	Собиты Инал
49.	Соттиты Давид
50.	Соттиты Любӕ
51.	Соттиты Максим
52.	Соттиты Нестьор
53.	Тогойты Данел
54.	Тотойты Павел
55.	Толстой Лев
56.	Тугъанты Мухарбек
57.	Тыбылты Алыксандыр
58.	Фӕрнион Къоста
86
59.	Фреймам Александр
60.	Хӕныкъаты Гыгы
61.	Хӕныкъаты Никъа
62.	Хӕныкъаты Уӕлгъа
63.	Хетӕгкаты Къоста
64.	Хетӕгкаты Андухъапар
65.	Хуырымты Иорам
66.	Хъесаты Дафа
67.	Хъуылаты Сикъо
68.	Цӕголты Георги
69.	Цӕлыккаты Алыксандыр
70.	Цоколаты Г.К.
71.	Цомайты Харлампи
87
ӔМБАЛТЫ ЦОЦКОЙЫ ПРЕМИЙЫ ЛАУРЕАТТӔ:
2007
СОТТИТЫ РИММӔ - 1-аг бынат;
ЦГЪОЙТЫ ХАЗБИ - 2-аг бынат;
АГЪНАТЫ ГӔСТӔН - 2-аг бынат;
ХАРЕБАТЫ БАТРАДЗ - 3-аг бынат;
2008
ДЖЫККАЙТЫ ШАМИЛ - 1-аг бынат;
КЪАДЗАТЫ СТАНИСЛАВ - 2-аг бынат; ЦОМАЙТЫ РОСТИСЛАВ - 2-аг бынат; ХОЗИТЫ ПЕТР - 3-аг бынат.
2010
ЧЕРЧЕСТЫ ХЪАСБОЛАТ САКЪИТЫ ЭЛЬБРУС АБАЙТЫ АРБИЛЯНӔ
2015
ӔРЫДОНЫ РАЙОНЫ ЦЕНТРОН БИБЛИОТЕКӔ ГАССИТЫ ИЗАБЕЛЛӔ
2020
КЪАДЗАТЫ СТАНИСЛАВ - 1-аг бынат;
ДЗУГАТЫ-МУРАСТЫ РИММӔ - 2-аг бынат;
БУТАТЫ ЭЛБЗӔ- 3-аг бынат.
88
21.Х.2020 аз. Ӕмбалты Цоцкойы 150-азы райгуырды бон Ӕрыдоны.
Къамы: Хадыхъаты Фатимае - Цоцкойы фӕдон; Къадзаты Станислав - радиожурналист, Ӕмбалты Цоцкойы премийы лауреат; Соттиты Риммае - чиныг: «Ӕмбалты Цоцко.
Удварны хӕзнаты» автор, Ӕмбалты Цоцкойы премийы лауреат; Дзугаты-Мурасты Риммае - Ӕмбалты Цоцкойы премийы лауреат; Баситы-Дзуццаты Валентина? - Цоцкойы фӕдон; Ӕмбалты Маирбег- мыггаджы хистаер; Хъуппеты Жаннӕ - Ӕрыдоны Цоцкойы номыл центрон библиотекӕйы директор; Бязырты Тамерлан - Ӕрыдоны культурӕйы Галуаны директор; Гасанты Валерӕ-журналист.
89
Кӕмӕн цы кодтон, исчи ма зӕгъӕд. Ӕхсызгонӕй мӕ сӕры сӕфт кӕй хъуыди? Мӕнӕн мӕ «аххос» ничи загъта уӕд, Уымӕн ӕмӕ мӕм аххос дӕр нӕ уыди.
Чехойты Сӕрӕби
Ӕрыдоны сквер.
Скульптор Хайты Ибрагимы сконд бюст
90
Литературно-художественное издание
Дзугаева-Мурашева Римма Черменовна
ДРУЗЬЯ цоцко
Издана в авторской редакции
Отпечатано ИП Цопановой А.Ю.
362000, Владикавказ, пер. Павловский, 3
Сӕрмагонд арфӕ
ӔМБАЛТЫ МЫГГАГӔН
сӕ кад ӕмӕ намысы хистӕр
цоцкойы
цыты тырыса бӕрзонд кӕй систой, йӕ рухс ном, йӕ цымыдисаг царды хабӕрттӕ, йӕ бирӕ хӕлӕртты номхыгъдимӕ йын кӕй зонгӕ кӕнынц сӕ мыггаджы ӕмӕ Ирыстоны кӕстӕр фӕлтӕрты йӕ номыл джиппы рауагъд чиныгуытӕ ӕмӕ сфӕлдыстадон мысӕн изӕрты фӕрцы.
УӔЛДАЙ АРФӔ:
ӔМБАЛТЫ МАИРБЕГ, ТАМАРӔ, БАРИС, АНАТОЛИ, БАТРАДЗӔН
ӕмӕ иннӕтӕн -
ЦОЦКОЙЫ номыл литературой преми кӕй саккаг кӕнынц
Ирыстоны сфӕлдыстадон интеллигенцийы минӕвӕрттӕн мыггаджы номӕй