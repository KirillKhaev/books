шамил
РАМЫ
СФӔЛДЫСТАДОН СУРӔТТӔ
Арсен Елбыздыхъо Цомахъ Гино Гаппо
ДЗӔУДЖЬ(ХЪӔУ «ИР» 1999-
83.3 (2р—6 Осе) Д 91
Джыккайты Ш.
Д 91 Разагьды лӕгтӕ: Сфӕлдыстадон сурӕттӕ: Арсен. Елбыздыхъо. Цомахъ. Гино. Гаппо — Дзӕуджыхъӕу: Ир, 1999.-389 ф.
Джикаев Ш. Ф.
Именитые люди
п 4306010000-16
Д --------------56—99
М131(03)—99
83.3 (2р—бОсе)
© Джикасв Ш. Ф., 1999
ИРОН ПРОЗӔЙЫ ЗӔРИНГУЫРД (Коцойты Арсен)
I
Коцойты Арсены ӕмдзыхӕй хонынц ирон айв дзырды зӕрингуырд. Фыццагдӕр ын раст аргь чи скодта, уый уыдис зынгӕ литератор Тыбылты Алык-сандр. Критик 1927 азы фыста: «Ӕвзонг ирон лите-ратурӕйы мӕсыгыл Коцойы-фырты радзырдтӕ зынаргь дур ӕрӕвӕрдтой... Уыцы радзырдты ирон хуымӕтӕг ӕвзаг рӕсугъд амадӕй равдыста йӕ цӕсгом, алырдӕм дӕр тасы, цыфӕнды арф хъуыды радзурын дӕр фӕра-зы. Цы литературой ӕвзаг аразӕм, уымӕн Коцойы-фырты ӕлвӕст ӕвзаг ӕмӕ бӕркадджын ныхас стыр ӕхху-ыс фӕуыдзӕн»1. Алыксандр иттӕг раст бафиппайдта Арсены сфӕлдыстады ӕууӕлтӕ, йӕ ахадындзинад.
Курдиат алӕмӕт у. Уый у стъалыджын арвы хуызӕн. Алчидӕр ӕм кӕсы ӕмӕ йын дис кӕны йӕ фидауцыл, фӕлӕ йын йӕ сусӕгдзинӕдтӕ стӕмтӕ иртасынц. Афтӕ уыд Арсены курдиаты хъысмӕт дӕр. Иӕ аивад дисы ӕфтыдта адӕмы дӕр ӕмӕ критикты дӕр. Арсен дӕсны нывгӕнӕг кӕй у, уый гуырысхойаг никӕмӕн уыд, уый ныхмӕ дзурын йӕ бон нӕ уыд цыфӕнды карз критикӕн дӕр.
Фӕлӕ уӕддӕр ирон критикӕ арӕх Арсены
'Т ы б ы л т ы Алыксандр. Уацмысты ӕмбырдгонд. — Цхннвал: Ирыстон, 1988, 132 ф.
3
сфӕлдыстадыл кодта ӕнӕхъуаджы даутӕ. Цӕмӕн ӕмӕ цӕй аххосӕй?
Аххосӕгтӕ бирӕ сты. Фыццаджыдӕр советон критикам фыссӕгӕй домдта революцией идеологи. Йе сфӕлдыстадӕн ын аргь кодтой соцреализм ы домӕн-тӕй. Арсен нӕ уыд революцией тохгӕнӕг, нӕ йӕм уыд марксистом зондахаст, йӕ уацмыстӕ нӕ нывӕ-ста соцреализмы хуызӕгтыл. Уымӕ гӕсгӕ йын фауд-той йӕ метод, йӕ хицӕн уацмысты идейон мидис. Ахӕм ахает фадат нӕ лӕвӕрдта Арсены сфӕлдыстад бӕстон сахуыр кӕнынӕн, йӕ аивадон миниуджытӕ арф раиртасынӕн.
Царды фӕзындтӕн цас фылдӕр хуызтӕ уа, уыйас цард уыдзӕн хъӕздыгдӕр ӕмӕ фидауц-джындӕр. Афтӕ у аивады хъуыддагдӕр. Нӕй йын иу джиппы уадзӕн. Фылдӕр хуызтӕ — фылдӕр хӕрзтӕ. Алы курдиат дӕр хъуамӕ уа ӕрмӕст йӕхи хуызӕн, хъуамӕ нӕ дисы ӕфтауа, чи нӕма уыд, ахӕм миниуджытӕй, Евгений Баратынскийы загъдау, «лица необщим выраженьем». Ахӕм у Арсены сфӕлдыстад, ӕмӕ аргъ кӕнын хъӕуы, цы дзы ис, уымӕн: цы дзы нӕй, уый домын та уыдзӕн, стайы цӕргӕсау куыд тӕхын кӕнай, ахӕм тыхми. Тыхми та аивадӕн йӕ фыддӕр марӕг у.
Арсены сфӕлдыстадыл фыстой зындгонд фыс-джытӕ ӕмӕ ахуыргӕндтӕ: Епхиты Тӕтӕри, Арда-сенты Хадзыбатыр, Джусойты Нафи, Салӕгаты Зоя, Гуыриаты Тамерлан, Тлаттаты Аннӕ. Уыдон раиртӕстой фыссӕджы литературой бынтӕ, сӕ иум-ӕйаг мидис, сӕ хицӕн ӕууӕлтӕ. Сӕ куыстыты ис арф хъуыдытӕ, бӕстон хатдзӕгтӕ, фӕлӕ цух не сты дызӕрдыггаг хатдзӕгтӕй дӕр. В. Г. Белинский йӕ рӕстӕджы фыста: «Дух анализа и исследования — дух нашего времени. Теперь все подлежит критике, даже сама критика. Наше время ничего не принимает безусловно, не верит авторитетам,
отвергает предание...»2. Ахӕм у нӕ рӕстӕджы ахает дӕр. Арсенмӕ дӕр ӕркӕсын хъӕуы ног хуызы, ӕппӕтвӕрсыгӕй, сыгьдӕг этикон ӕмӕ эстетикон принциптӕм гӕсгӕ. Уый тыххӕй хъӕуы стыр куыст, монографи фыссын, — нӕ уацы хӕс ху-ымӕтӕгдӕр у: Арсены сфӕлдыстадыл иумӕйаг цы-быр афӕлгӕст скӕнын.
Арсен цард ӕмӕ куыста вазыгджын историон рӕстӕджы. Фыссын райдыдта Х1Х-ӕм ӕнусы 90-ӕм азты. Уӕд ивта ирон адӕмы цард: ӕрбанхъӕвз-той йӕм капитализмы уылӕнтӕ, ӕмӕ хӕлд патриархален цардӕвӕрд. Райтынг ахуырад, ӕмӕ зонд тох кӕнын райдыдта талынг ӕгъдӕутты иыхмӕ. Хӕдхӕцӕгад, ӕлдарад ӕмӕ дин сӕ бартӕ хъахъхъӕдтой карз ӕмӕ ӕгьатырӕй. Адӕмы социален уавӕр кодта уӕззауӕй-уӕззаудӕр. Ӕмӕ цы-дис тох. Арсен федта ӕмӕ бавзӕрста ӕртӕ революций!^ Японы хӕст, мидхӕст, дыууӕ дунеоп хӕсты. Иӕ заманы уыд НЭП, индустриализаци, колхозты арӕзтад, культурой революци. Иу ны-хасӕй, Арсены заманы ӕрцыдысты историйы ӕппӕты зынгӕдӕр цаутӕ. Уыдон ӕххӕстӕй рав-дисын нырма нӕ бантыст ӕмӕ нӕ бантысдзӕн дунейы литературӕйӕн дӕр. Арсен дӕр дзы равдыста ӕрмӕст хицӕн эпизодтӕ, хицӕн нывтӕ. Нывӕфтыд кодта, хуыздӕр цы зыдта, йӕ зӕрдӕмӕ арфдӕр цы хъардта, уыцы хабӕрттӕ. 'Арсен уыд намысджын фыссӕг ӕмӕ фыста, йӕ зӕрдӕ йӕм цы дзырдта, уый. Фыста йӕ раст ӕмӕ аив, фыста йӕ рӕстдзинад ӕмӕ адӕмы фарны сӕраппонд.
Уӕззау уыд ирон фыссӕджы уавӕр паддзахы заманы дӕр ӕмӕ уый фӕстӕ ДӕР- Сӕ рӕстӕг ӕмӕ сӕ тыхтӕ фылдӕр хардз кодтой сфӕлдыстадыл
2 Б с л II и с к и й В. Г. Избранные эстетические работы. Т. 2. — М.: Искусство, 1986, 57 ф.
5
иӕ, фӕлӕ царды фӕрӕзтӕ агурыныл. Цардысты тыхст ӕмӕ ӕфхӕрдӕй, фадат сын нӕ уыд афо-ныл ахуырад райсынӕн, нӕ сын уыд, курдиат кӕм рӕзы, зондахаст кӕм уӕрӕх кӕны, ахӕм куыст, нӕ уыдтой дунейы диссӕгтӕ, нӕ сын уыд сӕрибарӕй улӕфӕн, къуындӕг уыдысты сӕ авналӕнтӕ ӕмӕ сӕ фӕлгӕсӕнтӕ. Арсен йӕхи тыххӕй зӕгьы: «Куы куыстджын, куы ӕгуыст, куы стонг, куы ӕфсӕст...» Фадат у аразӕг. Уымӕ гӕсгӕ ирон фысджытӕй бирӕ никӕмӕн бантыст. Сӕ бынтӕ сты кадавар, бӕрцӕй — цъус. Бирӕйы бирӕ тых ис. Фӕлӕ аивады бӕркад бӕрцӕй баргӕ нӕу. Хӕрзхъӕд аивад ахадгӕ вӕййы нывтӕй, ӕнкъарӕнтӕй, идейӕтӕй. Уыдонӕй Арсены сфӕлдыстад у хъӕздыг ӕмӕ аив фӕлыст.
Зын ӕмӕ удхайраг уыд Арсены цард. Фыссӕг ӕдзухдӕр уыд мӕгуыр ӕмӕ хауӕггаг. Райгуырд Джызӕлы 1872 азы. Рынчын хаста, афтӕмӕй ахуыр кодта хъӕууон скъолайы. Ницы федта сабийы цинтӕй. Скъоладзаутӕ ӕййӕфтой над ӕмӕ ӕфхӕрд. Фылдӕр ахуыр кодтой дины чингуытӕ, уыдон та хорзӕй ницы лӕвӕрдтой зонд ӕмӕ зӕрдӕйӕн, афтӕмӕй сын ахуырад уыдис ӕхсыз-гондзинад нӕ, фӕлӕ удхар. Уӕддӕр Арсен уарзта чингуытӕ кӕсын, уыдис зӕрдӕргъӕвд, тырныдта дунейы диссӕгтӕ зонынмӕ.
Арсен ахуыр кодта Ӕрыдоны семинары. Уыцы скъола ирон адӕмӕн уыд ахуырады артдзӕст. Семинары хъомыл кодта ӕмӕ рӕзыд ирон ин-теллигенци, уыдонимӕ фысджытӕ дӕр. Ам Арсен зӕрдиагӕй каст аив литературӕ, фӕцалх уацмыстӕ фыссыныл. Фӕлӕ йӕ низ уӕгъд нӕ уагъта, ӕмӕ рынчын лӕппу семинар каст нӕ фӕци. «Ӕрцардтӕн Джызӕлы, куы фӕдзӕбӕх уоп, уӕд дарддӕр исты фӕндтӕ кӕндзынӕн, зӕгьгӕ, — фыссы Арссн йӕ автобиографийы. — Адаргь мыл
сты удхары азтӕ». Цард фыдӕвзарӕн у. Лӕппуйӕ ахуыргонд ӕмӕ амалджын лӕг нӕ рауайдзӕн, уый куы базыдтой бинонтӕ ӕмӕ сыхӕггӕ, уӕд ыл сӕхи атигь кодтой, сӕ къух ыл ауыгътой. «Зындон мын фестадысты нӕ хӕдзар, нӕ сыхбӕстӕ, нӕ хъӕу», — фыссы Арсен мӕстӕлгъӕдӕй.
Уӕдӕй фӕстӕмӕ Арсены сӕ разӕй хастой цар-ды тымыгътӕ, тардтой йӕ хъӕуӕй хъӕумӕ, горӕтӕй горӕтмӕ. Куыста ахуыргӕнӕгӕй Цӕгат Иры хъӕуты — Хъӕдгӕроны, Дӕргъӕвсы, Уыналы. Скъолатӕ уыдысты аргъуаны дӕлбар. Уырдӕм дины кусджытӕ ӕмгӕрон нӕ уагътой сӕрибар хъуыдытӕ, наукӕйы рухс. Арсен та сабиты ифтонг кодта уыдонӕй. Уыцы куыст нӕ цыд сауджынты зӕрдӕмӕ, уыйадыл ӕрыгон ахуыргӕнӕг ӕгуыстӕй аззади. Арсен бынтондӕр схауӕггаг ис. Афтыд Хуссар Ирмӕ. Куыста ахуыргӕнӕгӕй Чысангомы хъӕуты. Фыста уацхъуыдтӕ газеттӕм. Фӕлӕ йыл цард нӕ хӕцыди.
Рахау-бахау кӕны мӕгуыр интеллигент. 1902 азы ацыд Бетъырбухмӕ, — «авзарон, загътон, мӕ тыхтӕ, цард фыцгӕ кӕм кӕны, уым», — фыссы Арсен йӕ автобиографийы. Буржуазен горӕт лӕгӕн ӕцӕгӕлон у. Уым бирӕ бӕллицтӕ ба-сыгъд, бирӕ хъысмӕттӕ дзы фехӕлд. «В этой сумрачной столице не вольготно осетину», — хъаст кодта Къоста. Афтӕ уыд Арсены уавӕр дӕр: «Кӕм службӕ, кӕм фысгӕ, афтӕмӕй дзы ацардтӕн иу къорд азтӕ. Куыд ӕнхъӕл уыдтӕн, афтӕ нӕ ацыдысты мӕ фӕндтӕ, ӕмӕ та фӕстӕмӕ Калачы балӕууыдтӕн. Куы куыстджын, куы ӕгуыст, куы стонг, куы ӕфсӕст, афтӕмӕй та дзы ацардтӕн цасдӕр рӕстӕг».
Зын у цӕрын сфӕлдыстадоп кусӕгӕн. Хи-цауад мыхуыры кусӕгӕй домы йӕхи стауын. Ӕдзӕсгом журналист ӕххӕст кӕны уыцы
7
домӕнтӕ, ӕмӕ йын дӕттынц цӕрыны фӕрӕзтӕ. Арсен уыд рӕстдзинадыл тохгӕнӕг. 1909 азы фыс-та: «Цыппар мӕйы размӕ «Тифлисский листок»-ы кусын куы байдыдтон, уӕд ӕй ӕз прогрессивен газет ӕнхъӕлдтон. Фӕлӕ уайтагъд фыдӕнхъӕл фӕдӕн. Мӕ уацхъуыдтӕй судзаг чи нӕ у, уыдон ӕхсызгонӕй мыхуыр кӕнынц... Фӕлӕ чысыл нӕ рӕстӕджы риссаг фарстытӕм кӕм февналын, уыцы уацтӕ ӕвзӕрыл банымайынц. Ӕркӕсын газеты иннӕ кусджыты фыстытӕм — ӕнӕпайда ӕмӕ ӕнӕсӕрфат дзӕнгӕда...» («Фыстӕг редакцимӕ»)3. Ахӕм уавӕрты дӕр Арсен лӕууыд фидар, рӕстдзинадыл гадзрахатӕй никуы рацыд, пайдайы охыл ныхас никуы загъта, фыста, адӕм цӕмӕй тыхстысты, уыдӕттӕ.
1910-ӕм азы Калачы цӕуын райдыдта ирон журнал «Ӕфсир». Редакторӕй йын равзӕрстой Арсены. Зын уыд кӕйдӕр горӕты ахӕм стыр хъуыддаг аразын. Фӕлӕ патриотты бон бирӕ у. Арсен равдыста стыр хъару. Уыди журналӕн аивадон фӕлгонцгӕнӕг. Уагьта дзы йӕ цыргъ-зонд карикатурӕтӕ, цыбыр юморескӕтӕ, уацтӕ, радзырдтӕ. Ам Арсены курдиат зыны ӕппӕтвӕрсыгӕй. Адӕмӕн дзырдта наукӕ ӕмӕ техникӕйы ӕнтыстытӕ, литературӕйы ног-дзинӕдтӕ, арӕх дзы мыхуыр кодта аивадон нывтӕ, афтӕмӕй «Ӕфсир» бӕлвырд ахъаз фӕци ирон адӕмы культурой рӕзтӕн.
Журналӕй ӕдӕппӕт рацыд 14 номыры, стӕй йын фӕрӕзтӕ нал уыд ӕмӕ ӕхгӕд ӕрцыди. Арсен та ногӕй схауӕггаг. Ацыд та Бетъырбухмӕ. Кусы редакциты корректорӕй, уыимӕ газет «Прав-да»-йы дӕр (1912 аз). Сфӕлмӕцыд рахау-бахауӕй,
’Ко цо н ты Арсен. Уацмыстӕ. — Дзӕуджыхъӕу: Ир, 1991, 424 ф.
мӕгуыры цардӕй. Ныууагьта литературӕ ӕмӕ кусы конторщикӕй ӕфсӕнвӕндӕгтыл. Ныддаргь ыл сты ӕгъуыз, иугъӕдон ӕмӕ ӕрхӕндӕг азтӕ, йӕхӕдӕг куыд зӕгъы, афтӕмӕй суанг 1920-ӕм азмӕ. Уӕд сыздӕхт Ирыстонмӕ. Бирӕ бакуыста Цӕгаты дӕр ӕмӕ Хус-сары дӕр мыхуыры хъуыддагыл, газеттӕ ӕмӕ жур-налтӕ уадзыныл. Фӕлӕ советом дуджы йӕ сӕйраг куыст уыди сфӕлдыстад. Арсен бацыд йӕ кары, ацӕргӕ лӕг уыд цардӕфхӕрд, фӕлӕ йын револю-цийы уӕлахиз радта ныфс, ног ӕхсӕнады йын фӕзынд кусыны фадат, йӕ зӕрдӕйы райхъал сты сфӕлдыстадон тыхтӕ. Куыста уӕлмонцӕй ӕмӕ йын бантыст бирӕ — рӕдауӕй ӕвӕрӕнтӕ кодта ирон прозӕйы хӕзнадоны.
II
Арсены сфӕлдыстад у ирон культурӕйы ахъаз-загдӕр ӕмӕ зыигӕдӕр ӕнтыстытӕй. Тыбылты Алыксандр фыста: «Коцойы-фырты размӕ ирон прозӕ нӕ уыди. Фыццаджыдӕр уый радзырдтӕй фехъуыстам прозаиком ныхас ирон ӕвзагыл»4. Раст нӕу ацы хатдзӕг. Арсен йӕ фыццаг фӕлварӕнтӕ фыста уырыссагау. Иронау йӕ радзырдтӕ фӕзын-дысты ӕрмӕст 1910 азы «Ӕфсир»-ы. Уӕдмӕ газет «Ног цард»-ы (1907 аз) мыхуыргонд цыдысты Гаглойты Рутены, Ванойы (Темырханты Сосланы), Датиты Исламы, Хъ. М. (йӕ мыггаг бӕрӕг нӕма у) ӕмӕ ӕндӕрты радзырдтӕ, уыдонимӕ Брытъиаты Елбыздыхъойы ӕмбисонды таурӕгь «Цад»дӕр. Уыцы аз журнал «Зонд» мыхуыр кодта Секъайы классиком уацмыс «Азау». Арсены сфӕлдыстадон сгуыхт, раздӕр райдыдта, уымӕй нӕ рӕзы, фӕлӕ йӕ аива-
4Т ы б ы л т ы Алыксандр. Амынд чиныг, 132 ф.
9
дон ӕнтыстытӕй. Уый стыр ахъаз фӕци ирон радзырды рӕзтӕн, реалистон новеллӕйы тради-цитӕ ӕрӕвӕрынӕн.
Арсен у радзырды дӕсны. Уый бӕстон зыдта новеллӕйы поэтикӕ. Терминтӕ «радзырд» ӕмӕ «но-веллӕ» ӕмсӕр кӕй сты, уый тыххӕй нӕ дзур-дзыстӕм. Фыссӕгмӕ уыд курдиат ӕмӕ зыдта цардӕй ахъаззаг цау райсын. Уыцы миниуӕг у аивадон ӕнтысты сӕйраг рахӕцӕн. Гете загъта, зӕгьгӕ, «новелла есть совершившееся неслыханное событие»5. Арф ӕмӕ рӕстдзӕвин у ацы бӕрӕггӕнӕн. Уыцы хъуыды загъта В. Г. Белинский дӕр, ӕрмӕст уӕрӕхдӕр ӕмӕ бӕстондӕр. Стыр критик фыста, зӕгъгӕ, ис, драмӕ кӕнӕ романы фаг чи нӕ у, ахӕм ахсджиаг цаутӕ; фӕлӕ сӕ ми-дис вӕййы арф ӕмӕ ахадгӕ: радзырд сӕ рацахсы ӕмӕ сӕ бавӕры йӕ къуындӕг фӕлгӕтты. «Ее форма может вместить в себе все, что хотите — и легкий очерк нравов, и колкую саркастическую насмешку над человеком и обществом, и глубокое таинство души, и жестокую игру страстей. Краткая и быстрая, легкая и глубокая вместе, она перелетает с предмета на предмет, дробит жизнь по мелочи и вырывает листки из великой книги этой жизни»6, — хатдзӕг казны критик. Гете ӕмӕ В. Белинский новеллаейы цы миниуджытаз рахатыдтой, уыцы ӕууӕлтӕ хицон сты Арсены радзырдтӕн. Уыдоны ис хицӕн нывтӕ ӕмӕ цаутӕ, уыдон сты царды скъуыддзӕгтӕ, царды чиныджы сыфтӕ, ӕмткӕй та—рӕстӕг ӕмӕ царды нывӕфтыд истори.
‘Эккерман И. П. Разговоры с Гете. (25 января 1827). — М.: Художественная литература, 1981, 215 ф.
‘Белинский В. Г. О русской повести и повестях Гоголя // Избранные эстетические работы. Т. 1. — М.: Искусство, 1986, 59 ф.
10
Царды фӕзындтӕ куыд алыхуызон сты, афтӕ хъӕздыг ӕмӕ алыхуызон у Арсены радзырдты ми-дис дӕр. Фыссӕг ӕмхуызон арӕхстджынӕй ӕвди-сы трагикон быцӕутӕ ӕмӕ комедион цаутӕ, йӕ бон у цӕссыг калгӕ ӕмӕ худгӕйӕ дзурын, мӕсты кӕнын ӕмӕ тӕригъӕд кӕнын. Фӕлӕ цыфӕнды хъуыддагыл куы дзура, уӕдцӕр йӕ ныхасы сӕр вӕййы гуманистон хъуыды, вӕййы хорз ӕмӕ рӕстдзинады сӕраппонд. Йӕ хъуыды та ӕвзӕры, адӕмы хъысмӕтыл кӕй тыхсы, сӕ низтӕй кӕй рис-сы, уыцы уавӕрӕй. Арсен уарзы адӕмы, бӕллы сӕ хорздзинадмӕ, фӕнды йӕ сӕ хъыгтӕ фӕкъаддӕр кӕнын ӕмӕ тырны рӕстдзинад зӕгъынмӕ,о царды хъуынатӕ судзынмӕ, хӕрам сафынмӕ. Йӕ нысан уыд ӕхсӕнады хъӕдгӕмттӕ дзӕбӕх кӕнын. Уымӕ гӕсгӕ Арсены сфӕлдыстад ӕдзухдӕр уыд ӕмӕ уыдзӕн нӕ монон исбон.
III
Ирон адӕмы цард Арсены рӕстӕджы уыд вазыгджын. Цъӕнут ӕмӕ кӕрдӕгау схӕццӕ сты зӕронд ӕмӕ ног ӕгъдӕуттӕ, патриархален цардӕвӕрд ӕмӕ капитализмы ӕууӕлтӕ. Уымӕ гӕсгӕ ӕхсӕнадон ахастытӕ уыдысты ӕлхъывд, ӕлхынцъытӕ, ӕвзӕрдысты карз быцӕутӕй ӕмӕ адӕмы ӕвӕрдтой трагикон уавӕрты.
Арсен уыд царды трагизмы нывгӕнӕг. Йӕ ра-дзырдтӕн сӕ иу хайӕн куыд сӕ сюжеттӕ, афтӕ сӕ нывтӕ дӕр нывӕст цӕуынц трагедион ахорӕнтӕй. Уыцы миниуӕг у, фыссӕг цардӕй цы ӕрмӕг исы, уый фӕстиуӕг. Трагикон сты йӕ ге-ройты хъысмӕттӕ. Хуымӕтӕджы сӕ не схуыдта Арсен «Фыдӕлты ӕгъдӕутты нывӕндтӕ». Уыцы ӕгьдӕуттӕй иууыл карздӕр ӕмӕ фыдбылыздӕр уыдысты туг исын, мӕнгуырнынад ӕмӕ ирӕд.
II
Туг исьшы фӕтк уыд ӕппӕт адӕмты царды дӕр бӕлвырд историон къӕпхӕнтыл. Уый уыд мыггагон царды ӕгъдау ӕмӕ йын уыдис ӕхсӕна-дон ӕмӕ барадон бындур. Уыцы хъуыддаг ивгьуыд ӕнусы бӕстон равзӕрстам зынгӕ ахуыргонд юрист Максим Ковалевский. Йӕ чиныг «Современный обычай и древний закон» (1886 аз) ӕргом кӕны туг исыныу’йстори, автор ирон адӕмы ӕгьдӕуттӕ бары ӕндӕр адӕмты ӕгьдӕуттимӕ, рахаты сын сӕ иумӕйаг ӕмӕ сӕ .хицӕн ӕууӕлтӕ. Тус.. исын мыггагон царды 'уыдис мыггаджы интерестӕ хъахъхъӕнӕн фӕрӕз. Марды "ныхмӕ — мард, тугӕн — туг. Уыцы фӕтк цасдг&р бӕрцӕй хӕцыд марӕджы къухтыл. Афтӕмӕй туг исынӕн уыд мыггагон, социален ӕмӕ намысон-моралон нысаниуӕг.
Фӕлӕ цард ивы, уыимӕ ивы ӕгъдау дӕр. «Воззрение на обычай, как на нечто неизменное и постоянное, далеко не отвечает действительности, — фыссы М. Ковалевский. — И он, подобно всему земному, подлежит влиянию времени и отражает на себе изменившиеся обстоятельства»7. Ивта туг исыны ӕгьдау дӕр. Арсены заманы хӕлди мыггагон цардӕвӕрд, йӕ бынат ын ахста капиталистон цар-дарӕзт. Уыимӕ фӕзындысты паддзахадон барадон оргӕнтӕ, ног закъонтӕ. Уыцы уавӕрты туг исын сси фӕстӕзад ӕмӕ зианхӕссӕг ӕгъдау. Арсен ын уыдта йӕ фыдбылызтӕ ӕмӕ сӕ ӕвдыста йӕ уацмысты реалистон фӕрӕзтӕй, бӕзджын ӕмӕ хуызджын ахорӕнтӕй.
Туг исынау ӕнусон у маст исын дӕр. Уыдон сты «Илиадӕ», «Нартӕ» ӕмӕ «Гамлет»-ы сӕйраг мотивтӕ. Уыдон зынгӕ бынат ахсынц Арсены
7 К о в а л е в с к и й М. Современный обычай и древний закон. Обычное право осетин в историко-сравнительном освещении. — Владикавказ: Алания, 1995. Т. 2, 4 ф.
12
сфӕлдыстады дӕр, фӕлӕ сӕ ирон фыссӕг ӕвдисы ирон царды бындурыл, национ хуызты, йӕ ге-ройты удыхъӕдмӕ гӕсгӕ. Ирон адӕм ӕмхиц сты фидис кӕнынмӕ. «Ирӕн фидис кӕнын фыдӕй баззад», «Нарт фидисгӕнаг уыдысты», «Фидис карды цӕфӕй риссагдӕр у», — афтӕ дзурынц ирон ӕмбисӕндтӕ*. Ирон адӕм кадылмард уыдысты. Фидис та адӕймагӕн агайы йӕ намыс, къахыр ын кӕны йӕ кад ӕмӕ йын аууон ӕвӕры йӕ цӕсгомы рухсыл. Арсен зыдта уыцы адӕмон ӕууӕл, йӕ халӕн тых, йӕ фӕстиуджытӕ. Йӕ фыццаг радзырд хуын-дис «Фидис». Фӕстӕдӕр ыл бакуыста ӕмӕ йӕ схуыдта «Сӕумӕрайсом», фӕлӕ ам дӕр цы траги-кон цаутӕ ӕрцыд, уыдонӕн сӕ «цырв» у фидис.
«Бафӕллади, стыхсти Таймураз йӕ цардӕй. Нал рухс кӕны йӕ зӕрдӕ, райсом-раджы хуры фӕзындмӕ кӕсгӕйӕ. Нал цин кӕны дидинӕг-джын быдыртӕ ӕмӕ цъитиджын хӕхты уындӕй», — афтӕ райдайы радзырд «Сӕумӕрайсом». Ӕртӕ цыбыр хъуыдыйадӕй Арсен сӕххӕст кодта ӕртӕ хӕсы.
1. Ӕнӕнхъӕлӕджы хабарӕй цымыдис кӕны чиныгкӕсӕджы. Ӕвдисы нын радзырды геройы психологон уавӕр. 2. Ӕргом нын кӕны йӕ эти-кон ахает цард ӕмӕ ӕрдзмӕ: дунейы сконд у рӕсугъд, йӕ нысан у фарн ӕмӕ амонд хӕссын, фӕлӕ дзы ис хӕрам тыхтӕ ӕмӕ уыдон халынц царды фӕтк, ӕрдзы гармони, адӕймаджы ӕркӕнынц трагедимӕ. 3. Адӕймаджы нал ӕндавы дунейы фи-дауц, цард ын нал у ӕхцон ӕмӕ бӕллы мӕлӕтмӕ — уый у ӕвирхъау уавӕр.
Ахӕм уавӕрмӕ Таймуразы ӕркӕны йӕ хистӕр фырты мӕлӕт. Авдӕн кӕм вӕййы, уым вӕййы табӕт дӕр. Фӕлӕ мӕлӕтӕн бирӕ хуызтӕ ис. Таймура-
"Ирон ӕмбисӕндтӕ. — Орджоникидзе: Ир, 1976, 13 ф.
13
зы фырт мӕрдтӕм бацыд искӕй къухӕй, ӕмӕ зӕронд фыдӕн йӕ тых уый сӕтты, цард ын уымӕй сӕнад ис. Ирон ӕгьдау ирон лӕгӕй домы туг исын. Уыцы фӕтк ис йӕ зонд ӕмӕ йӕ ту-джы. Тыхсы зӕронд лӕг, утӕхсӕн кӕны, фӕлӕ йӕ бон нӕу йе знӕгты марын. Йӕ зӕрдӕйы тох кӕнынц хорз ӕмӕ фыд, цард ӕмӕ мӕлӕт. Хаттӕй-хатт ӕрдзон ӕнкьарӕнтӕ уӕлахиз кӕнынц ӕмӕ адӕймаджы здахынц цардмӕ. Зӕронд лӕг рацӕуы Ныхасмӕ, адӕмы ’хсӕнмӕ, йӕхи ирхӕфсынмӕ. Разы вӕййы знӕгтимӕ бафидауыныл дӕр. Уыцы фарны хъуыддагыл архайынц «хъӕубӕсты хорз лӕгтӕ, хъӕубӕсты цытджын зӕрӕдтӕ» дӕр. Ам дӕр та Арсен ӕвдисы царды ныхмӕвӕрдтӕ: фыд ӕмӕ хӕрам кӕм ис, уым ис хорз ӕмӕ уарзт дӕр. Фӕлӕ сау тыхтӕ активондӕр вӕййынц. Ацы хатт хӕрам ра-цыд фидисы хуызы. Таймуразӕн йӕ сыхаг йӕ цӕстмӕ бадардта йӕ худинаг, бафидис ын кодта, йӕ фырты туг ист кӕй нӕу, йӕ цӕсгом ӕхсад кӕй нӕу, уыцы уавӕр. Уыйадыл фехӕлд фидыды фӕндон, басыгьд царды фӕндаг, ӕмӕ фыдӕх су-агьта туджы ӕвзартӕ.
Архайд цӕуы тагъд ӕмӕ ӕлвӕстӕй. Радзырд нӕ быхсы уӕрӕх нывтӕ, арф психологон фӕлгьа-уӕнтӕ, уым алцы дӕр у нымад, ис ын бӕлвырд композицион бынат ӕмӕ аивадон нысан. Уыцы мадзӕлттӕй Арсен пайда кӕны арӕхстджынӕй. Тыхсы йӕ герой. Хуыдуг ӕй кӕны, ӕдых кӕй у, худинаджы гакк ыл кӕй ӕвӕрынц, уыцы уавӕр, йӕ мает ын фыцы туг исыны мондаг. Арсен зоны йӕ адӕмы этикон зондахаст, сӕ удыхъӕд, сӕ на-мысон ӕгъдау. Мардӕн ӕхгӕд у дзӕнӕты дуар, цалынмӕ йӕ туг ист ӕрцӕуа, уӕдмӕ. Ӕнӕбон зӕрондмӕ фӕзыны йӕ мард фырты ӕндӕрг — уый вӕййы тугахуырст, хъары йӕ тӕригьӕд, домы туг исын, науӕд ӕй иннӕ мӕрдтӕ сӕхимӕ нӕ
14
уадзынц, зӕгъгӕ. Ам кӕд романтизмы ӕууӕлтӕ фӕзыны, уӕддӕр сын ис реалистов бындур ӕмӕ ӕвдисынц ӕфхӕрд ирон лӕджы психологон уавӕр. Ахуыргӕндтӕ фыстой: «...отомстивший за смерть родственника спешит на могилу убитого, чтобы обрадовать его вестью: «Теперь ты можешь быть спокоен —я отомстил за твою смерть». Нередко также приходится слышать рассказы о том, как тот или другой покойник в сновидениях являлся своему потомку, то требуя от него мщения, то разрешая ему заменить месть поминками»9. Фынтӕ ӕмӕ сӕнттӕ ӕвзӕрынц уырнынад ӕмӕ карз ӕгъдауӕй: лӕг, иугӕндзон цы хъуыддагыл тыхсы, йӕ зӕрдӕ цӕимӕ дзуры, йӕ фынты ӕмӕ йӕ сӕнтты дӕр уыдӕтгӕ уыны, уыдонӕй гуырынц йӕ фантазитӕ.
Ныв ивы нывы, райсы реалистон хуыз. «Хуыссы рынчынӕй Таймураз. Асастысты йӕ уӕнгтӕ, йӕ хъару, асасти йӕ зӕрдӕ. Йӕ цард ихсыйы, цырагьау судзы». Мидисджын ӕлвӕст ныхас ӕргом кӕны адӕймаджы уавӕр. Цы бакӕндзӕн ахӕм тыхсаст зӕронд? Драмой архайд расайы ног фӕзынд.Ӕр-бацӕуы Саукуыдз, фынддӕсаздзыд лӕппу, Таймуразы иунӕг бындар. Уый ӕнафоны сси хӕдзардарӕг. Уый у сыгъдӕгзӕрдӕ, цардбӕллон, зӕронды ӕнхъӕлцау. Куыствӕллад лӕппу ӕрлӕууыд йӕ фыды раз. Йӕ уындӕй цыдӕр ныфсы стъӕлфӕн ферттывта зӕронды талынг зӕрдӕйы.
Радзырды драматизм кӕны тыхджынӕй тых-джындӕр. Ацы сценӕйы та хӕрхӕмбӕлд фесты дыу-уӕ тыхы — цард ӕмӕ мӕлӕт, уарзт ӕмӕ хӕрам. Тызмӕг зӕронд лӕг исдуг ӕрфӕлмӕн йӕ хъӕбу-лы фӕллад уындӕй, «ӕндӕр хъуыдытӕ дӕр ауади йӕ сӕры». Рӕстӕгмӕ нӕ хъӕр кӕны йӕ низы ӕфсон, хоны йӕ тӕфсӕг. Фӕлӕ ӕгьдау, уырны-
’Ковалевский М. Амынд чипыг, 2 т., 9 ф.
15
над ӕмӕ намыс домынц сӕхионтӕ. Уыдон басӕт-тынц ныййарӕджы ӕнкъарӕнтӕ, ӕмӕ фыд сфӕнд кодта лӕппуйы зӕрдӕйы «масты ӕнхьизӕн баппа-рын».Туг исын ӕрхаудта зӕронд лӕгӕй ӕвӕлтӕрд сабимӕ. Гъе уый мидӕг ис цауты трагизм. Уыдон карздӕр ӕмӕ арфдӕр кӕнынц мады уавӕрӕй. Тӕрсы мад йӕ иунӕг хъӕбулӕн фыдбылызӕй ӕмӕ катайы бахауд. Фӕлӕ уыциу рӕстӕг тӕригьӕд кӕны, мӕрдтӕ йын сӕхимӕ дзӕнӕтмӕ кӕй нӕ уадзынц, уыцы фыртӕн дӕр. Ам та хъӕбысхӕ-сты бацӕуынц дыууӕ ӕнкъарӕны. Тӕригъӕды монц фӕуӕлахиз тарст ӕмӕ уарзтыл. Лӕппу иугӕр туг исыны фӕнд йӕ зӕрдӕмӕ айста, уӕд мад скуывта: «Хуыцау, не сфӕлдисӕг, хъуыдцӕгтӕ рӕстмӕ сараз!»
Хуыцау хъуыддӕгтӕ рӕстмӕ нӕ сарӕзта. Сӕ аразӕг адӕм сты. Саукуыдз бабадт йе ’фсымӕры марджыты раз. Уыд сӕрдыгон райсом. Хур йемӕ сцӕйхаста рухс ӕмӕ цинтӕ. «Хъӕд иууылдӕр бай-дзаг ис зард ӕмӕ ӕхситтӕй, — фыссы Арсен. — Бирӕ хӕттыты уыди Саукуыдз хъӕды, фӕлӕ йӕм нырӕй рӕсугьддӕр дуне никуы фӕкасти». Ӕвзонг лӕппуйы дзыхӕй сирвӕзт фарны хъӕлӕс: «Цӕй хорз у дунейы цард!» Уыцы рӕсугъд нывтӕ ӕмӕ уӕздан хъуыдыты уӕлвӕд ӕрцӕудзӕн фыдракӕнд — мӕлӕты триумф. Арсен та ныхӕй-ныхмӕ ӕвӕры ӕрдзон фидауц ӕмӕ ӕбуалгъ хъуыддӕгтӕ. Уыдон бацӕуынц драмон архайды. Иннӕрдыгӕй фыссӕг ӕвдисы йӕ хъайтары удыконд. Царды ад ӕмӕ ӕрдзы рӕсугъддзинад ӕнкъарынӕн, уӕлдайдӕр ахӕм уавӕры, хъӕуы бӕрзонд удыхъӕд. Дуне — райдзаст, адӕймаг — уӕздан, уӕддӕр хъуамӕ ӕрцӕуа фыдракӕнд. Гъе уый мидӕг ис царды трагизм. Лӕппуйӕн «йӕ зӕрдӕ афтӕ рухс уыди, афтӕ дзаг уыди цинӕй, ӕмӕ хъавыди мӕргъты зардыл йӕхи зард дӕр бафтауын». Фӕлӕ бирӕ нӕ
16
хӕссы ахӕм ӕхцон уавӕр. Лӕппу ӕваст фестъ-ӕлфыд уӕрдӕтты хъӕрмӕ ӕмӕ йӕхицӕн уайдзӕ-фау загьта: «Куыд ӕй айрох ис йӕ цыды сӕр!» Йӕ цыды сӕр та уыд ӕгьдауы домӕн — туг исын.
Фехӕлд ӕрдзы ӕнцой, бӕстӕйы фидауцы гармони. Цины райсом фестад хъыгты райсом. Мӕргъты зард раивтой адӕмы хъарджытӕ. Амар-дта Саукуыдз йӕ туджджын Батырадзы дыууӕ ӕфсымӕры, йӕхимӕ йын нал баххӕст. Уӕд ӕм Батырадз фӕцарӕхст, ӕмӕ уый къухӕй фӕмард ӕвзонг лӕппу. Сау хъуыддаг ууыл нӕ ахицӕн. Батырадз балӕбурдта Саукуыдзы хӕдзармӕ ӕмӕ йын хуыссӕны сӕргӕвста йӕ рынчын фыд Таймуразы. Афтӕ тугӕй ӕхсадтой туг. Фыдӕхӕй ӕвзӕрд фыдӕх. Адӕм базыдтой хабӕрттӕ ӕмӕ загьтой: «Хъуыддӕгтӕ аразӕг Хуыцау у... Табу йӕхицӕн!»
Уыцы ныхӕстӕй Арсен хуымӕтӕджы нӕ фӕци тугӕйдзаг нывтӕ. Ам Хуыцауы хъуыддаг нӕй. Дзӕгъӕлы кӕнынц уый номӕй адӕм фыд-ракӕндтӕ. Сӕ аххосӕгтӕ арвӕй бӕрӕгдӕр сты. Тугкалд ӕрцыд ӕгьдауы фӕдыл. Уыцы ӕгъдау баз-зад тар замантӕй, ног дуджы сси фыдӕгьдау, хъуына фӕтк — сӕвзӕрд дзы мӕлӕтхӕссӕг марг, базмӕнтынц ӕй мӕнгуырнынад, фанатизм ӕмӕ фыд-зӕрдӕйы хӕрам. Уыдон та сты талынг цард ӕмӕ ныллӕг зонды фӕстиуджытӕ. Арсен цӕрӕнбонты тох кодта уыдон ныхмӕ, арт сыл ӕндзӕрста зонд ӕмӕ ахуырады цырагъӕй.
Туг исын цы трагикон цаутӕм ӕркӕны, уый нын ӕвдисы радзырд «Фынддӕс азы» дӕр. Уацмы-сы хъайтар Хъӕвдын, йӕхӕдӕг цыма йӕхиуыл хъоды бакодта, уыйау ныууагьта йӕ хӕдзар, йӕ хъӕубӕстӕ. Ӕрбадт хибар ран, куыройы, ӕмӕ фындцӕс азы арвыста уым иунӕджы бонтӕй. Йӕ митӕ, йӕ уавӕр, йӕ уды кондӕй уый махӕн ;нӕ зӕрдыл -ӕрлӕууын кӕны романтикон герой-
17
ты. Йӕ сагъӕстӕ ӕмӕ ӕнкъарӕнтӕ, ӕбӕрӕг монцтӕ ӕмӕ цыдӕр тӕссаг сусӕгдзинад — уыдон ӕвдыст цӕуынц романтизмы ахорӕнтӕй. Фӕлӕ ӕрдзон хуызы ӕвзӕрынцхӕххон царды ӕцӕг уавӕртӕй.
Чи уыд Хъӕвдын ӕмӕ цы сусӕг фӕнд хӕссы йӕ зӕрдӕйы? Уый кӕддӕр нымад уыд хъӕубӕсты ӕвзаргӕдӕр лӕппуйыл. Хайджын уыд, ирон адӕм лӕгӕн цы миниуджытӕй аргъ кодтой, уыдонӕй: фӕдисы раздзог, хъазты фидауц, ӕвӕлмӕцгӕ кусӕг, уӕздан ӕмӕ ӕгъдауджын кӕстӕр. Ныр хъазуатон лӕппу сси куыройгӕс. Йӕ бинонтӕ ӕмӕ йыл йӕ хӕлӕрттӕ сӕ къух ауыгь-той. Фӕлӕ адӕм се ссинӕгтӕ ласынц Хъӕвды-ны куыроймӕ, уымӕн ӕмӕ йӕ куыст ӕнӕсайд у. Афтӕ зыны, цыма уый райгуырд хорз хъуыддӕгтӕн, фӕлӕ дзы цард та домы ӕндӕр цыдӕртӕ ӕмӕ йӕ ӕвӕры трагикон уавӕры.
Хъӕддых уыдысты ирон этикӕ ӕмӕ ирон этикет. Уыдон домдтой фидар ӕгьдӕуттӕ. Тӕссаг уыд сӕ халын. Ирон адӕймаг тарст худинагӕй ӕмӕ хъахъхъӕдта йӕ цӕсгом, къӕм абадын нӕ уагъта йӕ намысыл. Хъазты, чызгимӕ симгӕйӕ, лӕппуйы чысыл ӕнӕбары ӕнарӕхст змӕлд фестад фыдӕхы суадон. Чызг фӕтӕргай, фӕуагъта йӕ кафт ӕмӕ ацыд хъазтӕй. Хъуыддаг стыр ӕфхӕрдӕн айстой чызджы ӕфсымӕртӕ. Ӕхсӕвы бабадтысты Хъӕвды-ны размӕ ӕмӕ йын ӕфсымӕрты хистӕр Годах хъамайы цӕфӕй йӕ хъус ахауын кодта. Ӕрцыд фыд-ракӕнд. Амарын ӕмӕ хъус алыг кӕнынӕй хъау-джыдӕр нӕ уыд. Адӕм ӕнхъӕлмӕ кӕсынц, Хъӕвдын йӕ маст куыд исдзӕн, уымӕ. Маст исын та уыд йӕ хӕс, йӕ намысы домӕн. Фыссынц, зӕгьгӕ, «надо признать воззрение на месть как на исполнение священного долга, налагаемого самой религией»10.
"'К улановский М. Амынд чиныг, 8 ф.
18
Дин та уӕды рӕстӕджы тыхджын уыд, ӕмӕ арӕх адӕймаджы рохтӕ уый бар уыдысты. Адӕм кӕсынц, ӕмӕ Хъӕвдын нӕ тындзы маст исынмӕ. Цы сфӕнд кодта, уый базонын никӕй бон уыд. Арсены герой нӕу хуымӕтӕг адӕймаг, фыссӕг не ’вдисы «типикон архайд типикон уав-ӕрты», йӕ радзырд у, чи ’рцыд, ахӕм ӕнахуыр цау (совершившееся неслыханное событие). Хъӕвдын хотыхӕн равзӕрста ӕнхъӕлмӕ кӕсын. Уый хӕстӕг у романтикой геройтӕм. Йӕ уды конды, ӕнӕмӕнг, цыдӕр ис граф Монте-Кристойы ӕууӕлтӕй, йӕ уаг нын ӕрымысы Пушкины герой Сильвиойы («Выстрел»). Ныхъхъус и, ӕрсабыр и рӕстӕгмӕ. Ницӕмӕ дары йӕ хӕлӕрттӕ, йӕ мад ӕмӕ йӕ хоты уайдзӕфтӕ, нӕ хъусы фидистӕм, ӕмӕ йыл сбадт ӕвзӕры гакк, фӕстагмӕ ферох адӕмӕй. Фӕлӕ, радзырд чи кӕсы, уый хаты: ӕгӕр тӕссаг у йӕ сабыр ахает, уый маст исынмӕ куы раздӕха, уӕд нал зондзӕн ӕфсис Ахиллесы мастау.
Фыццаг радзырдау ам дӕр фыдбылызтӕ ӕрцӕу-дзысты рӕсугъд райсом. Сау хъуыддӕгтӕ рухсы бӕлвырддӕр зынынц. Ам дӕр Арсен ахъаззаг пайда кӕны ӕрдзы нывтӕй. Бӕстӕ — райдзаст, зарынц мӕргьтӕ, адӕм кусынцхъӕлдзӕгӕй. Ӕмӕ «куыд нӕ зара адӕймаг дӕр, куыд нӕ рухс кӕна йӕ зӕрдӕ дунейы рӕсугъддзинӕдты уындӕй?...» Иу риторикон фарсты фӕдыл цӕуы иннӕ: «Фӕлӕ уый та цы у? Хъуысы хъӕр...» Ам кӕлӕнтӕ кӕны Арсены курдиат. Фарстытӕ цӕуынц фӕд-фӕдыл, фӕлӕ, се ’хсӕн цыма зӕххы скъуыд ис, афтӕ у. Ацы ран ис архайды кульминацийы композицией фӕзилӕн. Уый фӕзынд ӕнӕнхъӕлӕджы ӕмӕ йӕ аивадон тых алӕмӕт уымӕн у. «Гъе Батырадз, Годахы фырт! Рацу ардӕм, хӕстӕ куы дарӕм кӕрӕдзийӕ... Рацу, банымайӕм сӕ!» Афтӕ сиды Хъӕвдын. Уый уыд фыдо-хы хъӕр, ӕрдз ӕмӕ царды гармони чи халы, рухсыл талынг чи баппары, уыцы хъӕр.
19
Арсен ирдӕй ӕвдисы йӕ геройты удыхъӕд. Уыдон сты ӕцӕг рыцартӕ. Ахӕм карз уавӕры дӕр Хъӕвдын нӕ ахызт хохаг этикон ӕгъдӕутты сӕрты. Уый у нӕрӕмон, фӕлӕ зоны хиуыл хӕцын. Йӕ сидт, йе 'ртхъирӕнтӕ сты у ӕ з д а н: «Рацу дӕхӕдӕг, кӕннод дӕм фӕцӕуын уырдӕм!» Рыца-рон этикетыл фидар хӕцы Годахы фырт дӕр. «Цӕуын, Хъӕвдын, фӕлӕ мӕм хъама йеддӕмӕ куы ницы ис!» — дзуры ӕвзонг лӕппу. «Рацу, ӕз дӕр хъамайӕ хӕцын!» — загъта Хъӕвдын ӕмӕ топп иуварсмӕ аппӕрста».
Раргом Хъӕвдыны сусӕг фӕнд. Фынддӕс азы ӕнхъӕлмӕ каст, йе знаг Годахы фырт кӕд слӕг уыдзӕн, уымӕ. «Иу ницӕйаг адӕймаджы амарынӕй мӕ мает не ссыдаид», — зӕгьы ӕнӕрцӕф лӕг. Уый ӕрымысыд ӕвирхъау мастисӕн.
Къоста йӕ очерк «Особа»-йы фыста: «Туг райсын туджджыны марын нӕ амоны, уымӕн ӕмӕ марӕг уӕд та ма уыд къуылых, сохъыр, къуыпсин кӕнӕ зӕронд; хъӕуы хуыздӕр, гӕнӕн нал ис, уӕд та марды ӕмсӕр амӕттаг. Уымӕ гӕсгӕ-иу туджджыны бинонтӕ ӕмӕ ӕгас мыггаг дӕр бахаудтой ахӕсты уавӕры, зианджынтӕ-иу тыхджындӕр куы уыдысты, уӕд-иу ӕнӕ аххосӕй аххосджынтӕн нал уыд ӕддӕмӕ ракӕсӕн; сӕ хуым — ӕнӕ конд, сӕ уыгӕрдӕн — ӕнӕ карст. Сӕ хортӕ-иу кӕд кӕрди-наг уыдысты, уӕд сын сӕ ссӕстой, сӕ фос сын цагътой»11. Аххосджын ӕфхӕринаг у. Гете загъта: «Нет проступка без отмщения». Адӕмон зондахаст домы рӕстдзинад. Аргъӕутты ӕмӕ таурӕгъты фыдгӕнӕг ӕдзухдӕр ӕрцӕуы ӕфхӕрд. И. Фрадкин фыссы: «Одна из главных тем немецкой баллады — это торжество справедливости, возмездие, которое
"Хета г уро в Коста. Собр. соч .в 5 т. Т. 4. — М.: АН СССР, 1960, 366 ф.
20
неизбежно настигает преступника, нарушителя священных норм гуманности и народной морали»12. Афтӕ у адӕмы этикон нормӕ ирон фольк-лоры дӕр. Фӕлӕ царды ӕдзух афтӕ нӕ вӕййы. Реалон уавӕрты зылыны бӕсты ӕфхӕрд ӕрцӕуы раст адӕймаг. Арсен уыдта уыцы хӕрам хъуыд-дӕгтӕ ӕмӕ сын ӕвдыста сӕ хъӕстӕ, сӕ мидис. Фыдгӕнӕг аирвӕзы рӕстдзинады тӕрхонӕй, йӕ хӕстӕ йын фидынц рӕстытӕ, мӕлынц ӕмӕ сӕфынц сыгъдӕг удтӕ.
Ӕрцыд Хъӕвдыныл, цӕмӕ бӕллыд, уый: бавз-ӕрста маст исыны цин, «йӕ цӕстытыл уади раздӕр (рагагъоммӕ), йе знаг Годах масты бынӕй йӕ сӕр куыд нал схъил кӕндзӕн», уый. Бӕлвырд, афтӕ уыдзӕн, ӕмӕ уымӕн у тӕссаг Хъӕвдыны фӕндон. Фӕлӕ маст фӕйнӕрдӕм ӕнхъӕвзы, йӕ халӕн куыст дыууӕрдӕм кӕны. Хъӕддаг цин Хъӕвдыны кӕны хъӕдцаг митӕм — лӕг ахызт адӕй-магон арӕнтыл, ӕфсис нал зоны йӕ масты мондӕгтӕ уадзынӕй ӕмӕ уӕнггай къуыхтӕ кӕны ӕнӕбон знаджы.
Сӕххӕст йӕ иунӕг фӕндон, йӕ царды нысан: Уӕддӕр маст йӕ халӕн куыст ууыл нӕ уадзы. Уый йӕ цагъары ныккӕсын кӕны йӕ зӕрдӕмӕ: уым абонмӕ уыди ӕрмӕст маст, ныр маст ссыд ӕмӕ дзы баззад афтидцзинад, тӕссаг тутт бынат. Ахӕм уавӕрмӕ ӕрцыд А. Дюмайы герой граф Монте-Кристо дӕр. «Уый цыди маст исыны даргъ ӕмӕ къӕдзмӕдзы фӕндагыл ӕмӕ йӕ бӕрзӕндмӕ куы схӕццӕ, уӕд ӕваст йӕ разы байтом гуырыс-хоты ӕнӕбын къардиу... «Ау, мӕ разы ӕнӕхъола нысан ӕвӕрдтон? Ау, дӕс азы рӕдыд фӕндагыл Цыдтӕн?» (VI хай, XVI сӕр). Хъӕвдын бахардз код-
,2Ф р а д к и н И. Предисловие // Немецкие баллады. — М.: Детгиз, 1958, 8 ф.
21
та фылдӕр азтӕ. Уый йӕхимӕ дӕтты карздӕр фарстытӕ: «Фӕлӕ ныр цы? Цы кӕндзынӕн дардцӕр? Искӕй ма хъӕуы мӕ цард?» Уый уӕззау фарст у. Искӕй нырмӕ дӕр нӕ хъуыд иппӕрд адӕйма-джы цард. Ныр йӕхи дӕр нал хъӕуы, ӕмӕ уый у йӕ сӕфты нысан. Масты март уымӕн фехӕлдта йӕ цард, йӕ уд ӕмӕ йӕ зондахаст.
Фӕци Хъӕвдыны моралон сӕфты хабар. Фӕлӕ йын нӕма федтам йӕ трагедийы катастрофа? — йӕ хъаймӕтон кӕрон. Геройы психологон уавӕр кӕронмӕ нӕма райхӕлд. Ӕмӕ Арсен радзырды сюжет рӕзын кӕны ног ӕнӕнхъӕлӕджы цауӕй. Хъӕвдын хъуамӕ акӕса фӕстӕмӕ дӕр ӕмӕ размӕ дӕр, аргъ скӕна йӕ цардвӕндагӕн ӕмӕ йӕхӕдӕг ӕрцӕуа фӕстаг тӕрхонмӕ. Нӕ федта зӕрдӕлӕууӕн нӕдӕр ивгъуыд заманы, нӕдӕр фидӕны. Йӕ алыварс уыд ӕрмӕст ӕрдзы рӕсугьд-дзинад, фӕлӕ йӕ бон нал уыд уымӕй дӕр ӕхсыз-гон тӕлмӕнтӕ исын. Уӕд ӕй ӕндзыг уавӕрӕй феуӕгьд кодта ног фарст: «Уый та цы у?» Уый уыд сывӕллоны кӕуын. Саби кӕуы йе ’фсымагр Ба-тырадзы мардыл, тӕссӕй кӕны ӕнӕбон ӕрдиаг фыддзинады раз. Саби дзӕгьӕлы тарст йӕ удӕн — Хъӕвдын ӕлгьӕд уыди маст исыны цинӕй, хъуыди ма йӕ ӕрмӕст йӕхи мӕлӕт. Уый ӕрцыд ӕнахуыр тӕрхонмӕ: йӕхи мары сабийы къухӕй. Цӕмӕн? Арсенмӕ гӕсгӕ, уыцы акт рӕстаг тӕрхон уыд, ӕви дзы арфдӕр философон хъуыды ис? Сабийы зӕрдӕйы уымӕй рӕстдзинады ныфс баз-зайдзӕн ӕви тӕригъӕд (грех)? Фыссӕг уыцы су-дзаг фарстытӕ хӕссы адӕмы тӕрхонмӕ, цӕмӕй сын агурой дзуапп, старой фыдбылызтӕн сӕ уидӕгтӕ, феной фыдӕлты ӕгьдӕутты нывӕндтӕ ӕмӕ трагедитӕ.
Диссаг у радзырдӕн йӕ кӕрон дӕр. Хуымӕтӕг пейзажон ныв, фӕлӕ , ,зы ис арф символон ми-
22
дис. Топпы хъӕрӕй аскъуыд мӕргьты зард, тарст цъиутӕ атахтысты дарддӕр ӕмӕ ӕрныгьуылдысты сыфтӕры. Сӕ бӕсты фӕзындысты саухалӕттӕ ӕмӕ ӕнхъӕлмӕ кӕсынц холы хӕрынмӕ. Бабын цард, фехӕлд фидауц, райы мӕлӕт. Ахӕм у туг исыны трагедион кӕрон.
* * *
Арсен уыди гуманист. Афтӕ зыны, цыма йӕ алы уацмыс дӕр ӕвзӕры адӕймагуарзынӕй, адӕмы хъыс-мӕтыл сагъӕстӕй. Уый зӕрдӕрыстӕй радзырдта, туг исын царӕфтыд ӕмӕ бындурзылд кӕй бакодта, уыдон сӕфты хабӕртгӕ. Комкоммӕ нӕ дзуры йӕ маст, нӕ хӕссы цӕхгӕр азымтӕ, фӕлӕ ӕвдисы цар-ды нывтӕ, ӕмӕ уый у бӕрзонд аивады миниуӕг.
Фыссӕг лӕмбынӕг каст адӕмы цардмӕ, сӕ хъуӕгтӕм, сӕ тыхстытӕм. «Нӕ фыдбылызты фыддӕр» — афтӕ схуыдта Арсен ирӕд («Ӕфсир», № 4). Ирӕд исыны фӕстиуджытӕ Арсен ӕвдыс-та йӕ уацты, йӕ карикатурӕты, йӕ радзырдты. Афтӕ тынг ӕм йе ’ргом хуымӕтӕджы не здӕхта. Бирӕ уыдысты, ирӕд ирон цардӕн цы зиантӕ хаста, уыдон. Иӕ фесафыны тыххӕй ӕмдзыхӕй дзырдтой иры ахуыргонд лӕгтӕ13. Зындгонд у Ко-чысаты Розӕйы сидтон уац «Нӕ Иры чызджытӕм». Уыцы автортӕ ӕвзӕрстой ирӕдӕн йӕ социалон мидис, йӕ намысон (моралон) зиантӕ. Арсен уыцы ӕгъдаумӕ каст арфдӕр ӕмӕ уӕрӕхдӕр, социалон ӕмӕ намысон хъуыддӕгтӕ баста национ пробле-мӕтимӕ.
Кӕддӕр Спартӕ ӕхсар ӕмӕ кады паддзахад сси, Ликург ын цы закъонтӕ сӕвӕрдта, уыдонмӕ гӕсгӕ.
,3Кӕс: Периодическая печать Кавказа об Осетин и осетинах. Кн. 3. — Цхинвал: Ирыстон, 1987.
23
Йӕ адӕмы фарны сӕраппонд стыр куырыхон лӕг аивта чындздзон мулк (приданое) дӕттын. Афтӕ бакодта, «цӕмӕй мӕгуыр чызг ма баззайа бадгӕ йӕ фыды уӕларт, хъӕздыг чызджы та ма курой йӕ исбоны тыххӕй». Ликург аргь кӕнын домдта ӕрмӕст уды хӕрзтӕн, чызджытӕ ӕмӕ лӕппутӕн амыдта афоныл хъуыддаг кӕнын, «цӕмӕй, йӕ тыхы чи ис, уыцы ныййарджытӕй гуыра ӕнӕниз цӕуӕт»14. Арсен нӕ уыд фӕткӕвӕрӕг, фӕлӕ уый дӕр Ли-кургаутыхст йӕ адӕмыл, сӕ абон ӕмӕ сӕ фидӕ-ныл. Йӕ амынд уацы фыста, зӕгъгӕ, ирӕды тыххӕй бирӕ сабыр лӕппутӕ бафтынц давыныл ӕмӕ сӕфынц, кӕнынц худинаджы митӕ — скьӕфынц чызджытӕ. Фӕлӕ уымӕй фылдӕр сты ирӕды фыдбылызтӕ. Ирӕды тыххӕй бирӕ лӕппутӕ ӕмӕ чызджытӕ афоныл хъуыддаг нӕ бакӕнынц. «Афтӕмӕй аивгъуыйы фӕсивӕдӕн сӕ тӕккӕ хъа-руджын афон.. Сӕ хъару куы асӕтты, сӕ туг куы фехӕлы, уӕД' нӕм курынц лӕппутӕ ус, уӕд нӕм цӕуынц чызджытӕ чындзы. Афтӕмӕй цы сывӕллӕттӕ гуыры, уыдон сӕ мады гуыбынӕй рын-чынӕй, удхъуагӕй ӕмӕ сӕрхъӕнтӕй цӕуынц...» Ахӕм уавӕр адӕмы кӕны цыбыр ӕмӕ сӕфтдзаг, фыдвӕд ӕмӕ ӕвӕд. Уымӕ гӕсгӕ гуманист фыссӕг йӕ тыхтӕ сарӕзта уыцы фыдӕгьдауы ныхмӕ.
1910 азы «Ӕфсир»-ы 7-ӕм номыры фӕзынд йӕ радзырд «Цы фӕци Асӕхмӕты ирӕд». Уый у худӕ-джы хабар, ӕнахуыр диссаг. Асӕхмӕт йӕ чызджы радта бӕзджын ирӕдыл. Фӕлӕ ӕнӕхайыр исбонӕй йӕ хӕдзарыл ницы хӕцы — йӕ фос ын давынц, сӕфынц йӕ бынтӕ. Адӕм дис кӕнынц, Асӕхмӕт мӕстӕй зӕрдӕхӕлд кӕны. Фӕлӕ хъуыддаг райхӕлд ӕнӕнхъӕлӕджы, раргом сусӕгдзинад: сиахс йӕхӕдӕг
ИП л у т а р х. Застольные беседы . — Л.: Наука, 1990, 316 ф. (Изречения спартанцев. 53, 14—16.)
24 .
давта йӕ каисы фос ӕмӕ йын фыста йӕ ирӕд. Ныр ын фырт райгуырд, фӕныфсджын ӕмӕ дзу-ры мӕсты лӕгӕн: «Нал мӕ амардзынӕ, Асӕхмӕт, нал. Ӕз дӕ сиахс дӕн. Дӕ уарзон хъӕбул мӕнмӕ ис. Мӕн куы амарай, уӕд уый дӕр мард у, уӕдӕ цы у!» Загьта ӕмӕ йӕ кайсы хоны лӕппуйы куывдмӕ. Цы гӕнӕн ма уыди Асӕхмӕтӕн! Йӕ маст аныхъуырдта ӕмӕ ӕппынфӕстаг йӕхинымӕр загъ-та: «Хъаруджын лӕппу у, фендджын лӕппу, мӕ сиахс». Ууыл хъуыддаг ахицӕн. Радзырд рауад хъӕлдзӕг анекдоты хуызӕн. Къӕрис у социалон мидисӕй, персонажты равдыст уӕлӕнгай у психо-логон ӕгьдауӕй, нӕ дзы зыны царды рӕстдзинад, уырнинаг нӕу хъайтары хъысмӕт. Арсен уыдта уыцы хъӕнтӕ, бакуыста йӕ сюжетыл ӕмӕ журна-лон фельетонӕй скодта реалистон аив уацмыс — «Афтӕ дӕр вӕййы».
Дыккаг варианты Арсен арфдӕр ӕркаст хъуыд-даджы уидӕгтӕм, бӕстон раиртӕста цауты социалон ӕмӕ фӕткон аххосӕгтӕ. Радзырды герой Са-угуди у сыгьдӕгзӕрдӕ кусӕг лӕппу, бинонты дарӕг. Азтӕ цӕуынц, мӕгуыр лӕппуйӕн не ’нты-сы ирӕд бафидын, ӕмӕ йӕ уарзон къайаг бады куырдуаты. Цы кӕна сӕрӕн ӕмӕ уӕздан лӕппу? Сыгьдӕг куыстӕй нӕй бынтӕ скӕнӕн. Ис ӕндӕр мадзал — чызджы аскъӕфын. Фӕлӕ уый хъӕддаг ми у, намысджын лӕппу йӕ сӕрмӕ нӕ хӕссы ахӕм худинаг, ахӕм цъаммардзинад, йӕ хъуыдымӕ гӕсгӕ, «йӕхицӕй хынджылӕг чи кӕны, скъӕфгӕ уыдон фӕкӕнынц... Скъӕфын у чъизи хъуыддаг. Ӕдылы лӕг йӕ усаджы аскъӕфы. Хъӕбысӕй хъӕбысмӕ чызг рахау-бахау фӕкӕны...» Нӕй ӕгъда-уджын лӕгӕн уыцы ӕлгьаг мадзалӕй спайда кӕнӕн, «цъаммартыл йӕхи нӕ банымайдзӕн!..»
Арсен бӕстон ӕвдисы ӕнӕрцӕф лӕппуйы сагъӕстӕ, йӕ мидхъуырдухӕн, йӕ зондахаст.
25
Уымӕй арф кӕны геройы характеры психологизм. Зын ӕмӕ вазыгджын уавӕры ис Саугуди. Йӕ бон нӕу йӕ уарзон чызгыл йӕ къух ауигъ-ын. Иннӕмӕй ирӕды тыххӕй чызджы куырдуа-ты ныууадзын ӕгад у лӕппуйӕн дӕр ӕмӕ чызгӕн йӕхицӕн дӕр. Саугуди та, хъаруйӕ куыд ӕххӕст у, афтӕ рӕсугьд у зӕрдӕйы кондӕй дӕр. Уарзт ӕмӕ йӕ намыс нӕ уадзынц ӕгад митӕ кӕнын. Фӕлӕ ӕхгӕд зиллаккӕй нӕй рацӕуӕн. Ӕмӕ уыцы уавӕр адӕймаджы ӕркӕны ӕнахуыр фӕндмӕ: Саугуди давы бонджын Хосдзауы фос ӕмӕ йын йӕхи фӕллойӕ фиды йӕ ирӕд. Афтӕ зыны, цыма уыцы ӕмбисондаг хъуыддаг нӕу хӕрам-дзинад. Ницы рауад кӕрӕф Хосдзауы фӕндтӕй, ницы бафтыд стыр ирӕдӕй йӕ дзаджджын бын-тыл, фӕлӕ дзы ӕппынфӕстаг ницы фесӕфт, уый-хыгьд лӕппу ӕмӕ чызгӕн сӕ амонд баиу ӕмӕ цард цӕуы йӕ нывыл.
Амондджын финал аргъау ӕмӕ комедийы вӕййы. Фыццаг варианты хабарӕн цы худӕджы кӕрон ис, уый дард у царды ӕцӕгдзинадӕй. Арсен та идиллитӕ нӕ фыста, фӕлӕ карз ӕцӕгтӕ, иртӕста цауты логикон рӕзт, сӕ трагедион фӕстиуджытӕ. Фыссӕджы курдиат агуры оригинален цаутӕ, ӕмбисондаг сюжеттӕ, ссары сын ӕнӕнхъӕлӕджы композицион фӕзилӕнтӕ, фӕлӕ архайды хӕйттӕн ӕдзухдӕр вӕййы логикон иудзи-над, ныв вӕййы ӕххӕст композицион нывӕст. Зӕрдыл ӕрлӕууы Къостайы поэтикон шедевр «Ахуыр». Поэт арф раиртӕста адӕймаджы психологийы ӕнхъизӕнтӕ, йӕ ивӕнтӕ ӕмӕ йӕ рӕзӕнтӕ. Ахӕм хуызы ӕвзары Арсен дӕр адӕймагӕн йӕ архайды ӕууӕлтӕ, сӕ аххосӕгтӕ. Фыссӕг скӕны бӕлвырд хатдзӕг: «Ӕвӕццӕгӕн, афтӕ арӕзт у нӕ цард, ӕвӕццӕгӕн, ахӕм бындурон уаг ис адӕймаджы зӕрдӕмӕ, ӕмӕ галиу хъуыддагыл чи ацахуыр уа,
26
уымӕн фӕстӕмӕ зын раздӕхӕн вӕййы». Фӕцалх Саугуди давыныл—уыцы «куыст» ӕм фӕкаст ӕнцон ӕмӕ пайдайаг. Фӕзӕгьы йӕхицӕн, фӕстаг хатт ма цӕуын давынмӕ, фӕлӕ ахуыр дӕр йӕ куыст кӕны ӕмӕ йӕ тӕры фыдбылызы фӕндагыл дардӕй дардцӕр, сӕрсӕфӕнмӕ.
Фӕмард Саугуди давгӕ-давын. Йӕ фӕстаг ны-хас уыд: «Хуыцау ма ныббарӕд мӕ каис Хосдзауӕн: уый тыххӕй фӕцахуыр дӕн давыныл». Уыцы ӕлгьыст Хосдзауы номӕй уыди карз тӕрхон мӕлинаг ӕгъда-уӕн дӕр — ирӕдӕн, трагедийы фӕткон аххосагӕн. Фӕлӕ гуманист фыссӕджы социален ӕмӕ этикон хъуыды дарддӕр цӕуы. Цымыдисаг у радзырды финалон хуызджын ныв: «Ӕрбаласынц Саугудийы. Уӕрдоны фӕдыл ис адӕм, фӕлӕ уыдонӕй мардыл хъыг ничи кӕны. Хъыг кӕны йӕ зӕронд мад, хӕрз иунӕгӕй чи баззади. Хъыг кӕны рӕсугъд Дзерассӕ — ӕнафоны идӕдз. Ахст бӕлӕттау къуым-ты раппар-баппар кӕнынц сӕхи. Русты туг риутыл уарынау кӕлы. Дзыккутӕ бындзыггай фӕйнӕрдӕм тӕхынц». Афтӕ у бинонты уавӕр. Фӕлӕ хъуыдыйаг у, адӕм сӕхи куыд дарынц, уый. Сӕ ахает нын ӕвдисы адӕмы рӕстдзинад. Адӕм нӕ аудынц давӕ-гыл, нӕ хъыг кӕнынц йӕ мӕлӕтыл, уымӕн ӕмӕ сӕ цӕсты уый фыдгӕнӕг у. Адӕмы зондахаст нӕ быхсы ӕвзӕрдзинад, цыфӕнды хуызы куы цӕуа, уӕддӕр. Нӕй тыхмийӕ амонд ӕмӕ цард аразӕн; фыдӕлты фӕтк ирӕд раст лӕгӕй скодта фыдгӕнӕг — ахӕм у Арсены этикон хатдзӕг, йӕ карз фӕдзӕхст йӕ уарзон адӕмӕн.
* * *
Арсены сфӕлдыстады зынгӕ бынат ахсы дины проблемӕ. Мӕнгуырнынад ӕвзӕрд мӕгуыр ӕмӕ та-лынг цардӕй. Хуыснӕг пайда кӕны ӕхсӕвы тарӕй,
27
политиктӕ ӕмӕ фӕлитойтӕ — адӕмы тыхст ӕмӕ ӕнӕбондзинадӕй. Дин уыд ӕмӕ у хицауады идей-он хотых, ӕлдарады бындуртӕ хъахъхъӕнӕг. В. Г. Белинский фыста, зӕгьгӕ, аргьуан «всегда была опорою кнута и угодницей деспотизма», дины кусджытӕ уыдысты ӕмӕ сты «слугою и рабом светской власти»15. Афтӕ уыд царды ӕцӕгдзинад.
Ирон фыссӕг лӕмбынӕг каст йӕ адӕмы цардмӕ ӕмӕ уыдта дин ӕмӕ йӕ хъузӕтты фыдбылызтӕ. Арсен уыд гуманист ӕмӕ рухстауӕг, уый бӕлвырд зыдта иу хъуыддаг: адӕмы амондӕн хъӕуы хорз закъонтӕ, ахуырад ӕмӕ наукӕ. Уыдонӕй хъуаг уыд йӕ рӕстӕджы цард. 1901 азы Арсен йӕ уацхъуыды фыста, дӕснытӕ ӕмӕ моллотӕ медицинон ӕххуыс хъӕутӕм ӕввахс кӕй нӕ уадзынц, уый тыххӕй. «Дӕснытӕ ӕмӕ моллотӕ сӕ армы бын дарынц талынг адӕмы зонд, мур пайда йын нӕ хӕссынц, афтӕмӕй нӕ ауӕрдынц стигьыныл», — фыссы Арсен мӕстӕлгъӕдӕй ӕмӕ сиды адӕммӕ афтектӕ ӕмӕ медицинон кусӕнуӕттӕ аразынмӕ16
Дин ӕмӕ йӕ кусджыты митӕ парахатӕй ӕвдыст цӕуынц ирон фольклор ӕмӕ литературӕйы. Ӕдзухдӕр дин ӕмӕ мӕнгуырнынад (суеверие) вӕййынц фыдбылызты гуырӕн, сӕ хъузӕттӕ — фыд-былызхӕссӕг. Зындгонд францусаг публицист Лео Таксиль Х1Х-ӕм ӕнусы фыста: «...обратимся к истории и попробуем доказать, что негодяи среди церковников встречаются не так уж редко, а вот люди честные, наоборот, сверкают, как жемчужины в куче навоза»17. Ахӕм хатдзӕгтӕм ӕрцӕуы Ко-цойы-фырт дӕр ирон адӕмон сфӕлдыстад
|3Б е л и и с к и й В. Г. Амынд рауагьд, 2 т„ 412-413 ф.
|(’К о ц о й т ы А р с с п. Уацмыстӕ. 2-аг том. — Орджоникидзе: Ир, 1972. 215 ф.
|7Т а к с и л ь Л. Священный вертеп,—М.: Политиздат, 1988,7 ф.
28
ӕвзаргӕйӕ. «Сауджын ӕмӕ молло рох не сты ирон фольклорӕй, — фыссы Арсен, — ӕвдисы сӕ цъам-марӕй, ӕдзӕсгомӕй, дыдзӕсгомӕй, исуарзагӕй, ӕнӕбафсис ӕмӕ зыдӕй, ӕвӕры сӕ ӕгад ӕмӕ ӕнак-каг уавӕрты»1*. Афтӕ кӕй у, уый тыххӕй фыссӕг ӕрхаста бирӕ цӕвиттонтӕ. Уымӕн ӕвдисӕн у Къо-стайы уац дӕр — «Наши муллы»19.
Дӕсныты мӕнгард митӕ ӕвдыстой Къоста (поэмӕ «Кӕуӕг айнӕг»), Секъа («Дӕсны Госӕма»), Хъороты Дауыт (пьесӕ «Дӕсны»). Уыцы сфӕлдыс-тадон хъуыддаг Арсен скодта традицион. Радзырд «Хин»-ы уынӕм ӕгӕнон дӕсны Айсӕты фӕлгонц. Фыссӕг ныхӕй-ныхмӕ ӕрӕвӕрдта ахуырад ӕмӕ уырнынад. Цӕрӕг хӕдзарӕн сӕ фосыл сыстад хъом-рын. Дӕсны йӕ кӕны хины аххос. Бинонтӕн сӕ кӕстӕр лӕппу гимназист у ӕмӕ сын уый амоны низы ӕцӕг аххос, фӕлӕ йӕм хъусӕг нӕй. Фӕстӕзад адӕмӕн ӕдзухдӕр зондамонӕг ӕнӕхуыцау ӕмӕ ӕрра вӕййы. Фӕуӕлахиз дӕсны, сардыдта тыхст бинонты сӕ уарзон сыхӕгтыл ӕмӕ сӕ скодта туджджынтӕ. Радзырд ӕмткӕй уӕлӕнгай фыст у. Арсены та ӕнцой нӕ уагъта уыцы темӕ ӕмӕ йӕм ногӕй ӕрӕвнӕддта «Ханиффӕйы мӕлӕт» ӕмӕ «Дадолты мӕт»-ы.
Фӕстаг радзырд фыст у аивады бӕрзонд ӕмвӕза-дыл. Ам Арсены дӕсныйад бацыд йӕ тыхы. Баиу сты карз ӕцӕгдзинад ӕмӕ сфӕлдыстадон ӕрхъуыды. Дӕсны Биганоны хъуыддӕгтӕ сты, иуӕй, традицион, иннӕмӕй, ног ӕмӕ иттӕг оригинален. Ӕмху-ызон вӕййынц дӕснытӕн сӕ митӕ алы ран дӕр, фӕлӕ архайынц хицӕн уавӕрты, ӕмӕ сын ис хицӕн ӕууӕлтӕ. Ӕмбисонд сты уыдон ӕрхъуыды ӕмӕ сай-ынмӕ, фӕлӕ дзы уӕдцӕр Биганонӕн ӕмбал нӕй.
'*К о ц о и т ы А р с е п. Амыпд чиныг, 256 ф. '’Хетагуров Коста. Амынд рауагьд, 4 т. 279 ф.
29
Биганонмӕ бирӕ ис Айсӕты ӕууӕлтӕй. Фӕлӕ Арсен зоны индивидуален фӕлгонц аразын. Айсӕт къуымых ӕмӕ ӕнарӕхст у, Биганон та у дзырда-монд ӕмӕ ӕрхъуыдыджын. Ӕмбисонды хостӕ амоны Биганон Дадолты бинонтӕн, йӕ фантазийӕн ӕппындӕр арӕнтӕ нӕй. Биганоны хостӕ ӕмӕ амын-дтытӕ диссагдӕр сты, Тиль Уленшпигель дзуттӕгтӕн базары цы «хостӕ» уӕй кӕны, уыдонӕй. Ацы сайӕнтӕ рагон сты. Ӕвдыста сӕ антикон заманы Аристофан дӕр комеди «Плутос»-ы (Парод, Строфа 2, 302-306 стихтӕ). Бирӕ уыд дӕснытӕ, фӕлӕ уыдон Биганоны цур рыг дӕр нӕ калынц. Уый ӕнӕзӕнӕг чындз ӕмӕ абадгӕ ходыгьдтӕн нуа-зын кӕны алы цъаммӕрттӕ, амоны сын, бӕлвырдӕй бакӕнӕн кӕмӕн нӕй, ахӕм фӕрӕзтӕ, ӕмӕ, уыдон куы ницы ахъаз фӕвӕййынц, уӕд азым-джынӕй баззайынц дӕсныфӕрсджытӕ сӕхӕдӕг.
Арсен аразы дзургӕ сурӕттӕ. Уыдоны вӕййы реалистон портреты ӕууӕлтӕ, фӕлӕ ӕмткӕй вӕййынц, авторы ахает кӕм зыны, фӕлгонц ӕмӕ характеры лейтмотив чи ӕвдисы, ахӕм нывтӕ. Фыссӕг сӕ фылдӕр хатт скӕны гротескон. Афтӕ арӕзт у Биганоны сурӕт дӕр. Уый уынӕм «дари ӕмӕ зӕлдаджы фӕлыстӕй» — йӕ хъӕздыг дарӕс контрастен хуызы цӕстуынгӕ кӕны къамадӕгты мӕгуырдзинад. Арсен ӕлгьин у аивадон ахорӕнтыл, фӕлӕ сыл ам нӕ ауӕрды. «Сӕвджын ус у Биганон». Арсенмӕ фаг нӕ фӕкаст ахӕм бӕрӕггӕнӕп. Уый райхӕлдта эпитеты мидис параллелон абарстӕй— дӕсны бӕзджындӕр у Дадолты ӕртӕ сылгоймагӕй. Дарддӕр ын ӕвдисы йӕ бакасты ӕууӕлтӕ. сурӕ-ты хӕйттӕ, йӕ детальтӕ: «сӕр цӕрдӕвӕрдау зын-ди гуырыл». Уый цӕстуынгӕ ныв у, фӕлӕ Арсен хуызджындӕр кӕны йӕ ахорӕнтӕ. Гротеск цӕуы уӕлдӕр аивадон ӕмвӕзадмӕ. Бӕлвырд характеристик® рахизы метафорон абарстмӕ: «Чи зоны, исчи
30
уыдаид Беслӕныхъӕуы ӕмӕ федтаид фӕззыгон цӕттӕ настӕ. Вӕййы дзы сырхбын бур настӕ, афтӕ дыууӕ путмӕ ӕввахс сӕ уӕз. Уыдонӕй иу ӕрӕвӕр хосы мӕкъуылы сӕр, уӕд уый дардӕй бакӕсгӕйӕ уыдзӕн Биганоны хуызӕн». Зӕрдӕйы айдӕн цӕстытӕ сты, фӕлӕ Биганонӕн йӕ цӕстытӕ сӕхи ӕмбӕхсынц нард къуырфыты, ӕмӕ сӕ нал зынынц дӕсныйы хинтӕ. Уыйхыгъд йӕ нарст былтыл «ӕдзух бадти ӕмхуызон мидбылты худт» — фӕливӕн фӕрӕз.
Контрастом ныв сырӕзы ӕххӕстӕй ӕмӕ ӕргом кӕны дӕсныйы тых ӕмӕ дӕлдзиныг къамадӕгты ӕдыхдзинад. Ӕртӕ фӕлахс сылгоймаджы Биганоны куы федтой парахат ӕмӕ сӕрыстырӕй бадгӕ, уӕд «сагъды хуызӕнӕй баззадысты, фезмӕлын дӕр нал уӕндыдысты, дзурын дӕр — никуыма федтой уыдон ахӕм хӕрзуынд сылгоймаг. Куыддӕр тӕрсӕгау дӕр кодтой: ӕнцон нӕу, зӕдтимӕ уынаффӕ чи кӕны, уый раз лӕууын». Зын нӕ уыд, хӕтӕнты чи ахатт, уыцы дӕсныйӕн ӕнӕфенд адӕ-мы сайын. Пушкины Татьянӕ йӕ цӕссыгтӕ кӕу-ыл калдта, уыцы романы автор Метыорин равдыс-та, Биганонӕн ӕмдзӕхдон ӕмбалӕн чи сбӕззид, ахӕм дӕсныйы фӕлгонц ӕмӕ дзы афтӕ зӕгъы: «Эта иссохшая Сивилла поддерживала свое жалкое существование, извлекая выгоду из суеверий, невежества и мучений существ, столь же жалких, как и она сама... Словом, никто лучше не умел истерзать и напугать свои жертвы, вселив в них веру в таинственную силу...»20. Метыорины дӕсны цола ӕмӕ хуыздзыд у, уымӕн ӕмӕ йӕ гӕнӕнтӕ къаддӕр сты. Биганонӕн уӕрӕхдӕр авналӕнтӕ ис, — Къамады хуызӕн ӕдзӕллаг хъӕутӕ Ирландийы Х1Х-ӕм ӕнусы бирӕ нӕ уыд.
2"М с т ь ю р и п Ч. Р. Мсльмот Скиталец. — М.: Наука, 1983, 8-9 ф.
31
Арсен реалист уыди ӕмӕ зыдта иу рӕстдзинад: фадат у аразӕг. Бытие определяет сознание. Ра-дзырды райдайӕны фыссӕг бӕстон ӕвдисы Къа-мады уавӕртӕ. Афтӕ ӕнӕхъуаджы нӕу. Чи цас фены, уыйас зоны. Къамад ницы федтой ӕмӕ та-лынг цард кӕнынц. Арсен сыл худы, фӕлӕ уый хӕрамы хуДт нӕу. Уымӕ гӕсгӕ нӕй сразы уӕвӕн Арсены критиктимӕ. Арсен «се 'ппӕтыл дӕр — дӕсныйӕ, дӕсныфӕрсӕгӕй — худы уыцы иухуызон ӕнауӕрдонӕй, ӕмӕ уацмыс карикатурен фӕлгонц-ты ӕмбырдгонды хуызӕн рауад... Нӕй авторы уар-зондзинад уацмысы, ницӕйаг у Къамад ӕнӕхъӕнӕй, ницӕйаг сты Дадолтӕ дӕр, сӕ мӕт дӕр — худӕджы хал, сӕхӕдӕг дӕр, сӕ фӕндиӕгтӕ дӕр, — фыссы Джусойты Нафи ӕмӕ хатдзӕг кӕны: — Талынгдзи-над — фыдӕлтӕй баззайгӕ, зын уавӕртӕй равзӕргӕ, адӕмы уӕззау историон хъысмӕты фӕсти-уӕг — ӕвӕццӕгӕн, худыны хос хъуамӕ ма уа, фыссӕг йӕ адӕмы хъысмӕтыл арф куы иыхъхъуы-ды кӕна, уӕд»21. Ам ӕнауӕрдон у Нафийы критикӕ, карз сты йӕ уайдзӕфтӕ, уыдон гуырысхойаг ӕмӕ дӕуццаг кӕнынц Арсены гуманизм ӕмӕ демократизм.
Фыццаджыдӕр, фыссӕджы зондахаст йӕ иу уац-мысӕй нӕ хатӕм, фӕлӕ йе ’ппӕт сфӕлдыстадӕй. Дыккаг уый, ӕмӕ уыцмысы персонажтӕ иууылдӕр ӕппӕрццӕг ӕмӕ худӕг кӕй сты, уый нӕу антигума-низмы ӕвдисӕн. Н. В. Гоголы «Мард удты» дӕр нӕй фӕзминаг фӕлгонцтӕ, фӕлӕ гуырысхойаг никӕмӕн у стыр фыссӕджы гуманизм. Дзурынц, зӕгъгӕ, Руссойы хъарӕгӕй Вольтеры худын ӕнты-стджындӕрӕй хӕлдта феодализмы ӕгьдӕугты бындур. Уӕрӕх сты Арсены сфӕлдыстадон гӕнӕнтӕ. Фыссӕг
:|Д ж у с о 11 т ы Н а ф и. Коцойты Арссп. Апвадоп прозхйы ӕрфыст. — Цхинвал. 1964. 81 ф.
32
ӕмхуызон арӕхсы трагизм ӕмӕ комизм ӕвдисынмӕ, хъарӕг кӕнын ӕмӕ худынмӕ. Уый «йӕ адӕмы хъыс-мӕтыл арф куы ныхъхъуыды кӕны», уӕд дзы фены, фӕкӕуынӕн дӕр ӕмӕ фӕхудынӕн дӕр фаг чи у, ахӕм цаутӕ ӕмӕ сӕ ӕвдисы хицӕн фӕрӕзтӕй. Арсен ницӕйаг нӕ хоны Дадолты мӕт ӕмӕ сӕ фӕндиӕггӕ — цӕуыл тыхсынц (чындзӕн цот нӕ цӕуы, чызджыты курӕг нӕй), уый ӕмхуызон мӕтаг у ӕнӕфенд хохагӕн дӕр ӕмӕ ахуыргонд горӕтагӕн дӕр. Ӕппынфӕстаг, уый у адӕмы мӕт дӕр: чындз цот куы нӕ кӕна, чызг чындзы куы нӕ цӕуа, уӕд адӕм ӕвӕстаг кӕнынц. Арсен ӕвдисы, царды цы уыд, уый, ӕвдисы йӕ комизмы фӕрӕзтӕй ӕмӕ йӕ радзырд кӕрӕй-кӕронмӕ ауагъ-та иу стилыл, иу уагыл.
«Дадолты мӕт» актуалон у абон дӕр. Ӕвӕрӕз адӕймаг бахауд уӕззау уавӕрты. Ссӕндынц ӕй капитал ӕмӕ тыхбар. Техникӕ ӕмӕ арӕзтӕдты раз йӕхимӕ ницыуал кӕсы. Йӕ цард иугӕндзон ис тасы бын. Ахуырад ын нал дӕтты царды фӕрӕз. Медицинӕ нал у йӕ ирвӕзынгӕнӕг. Ӕхсӕнады у зыбыты иунӕг — мӕгуыр ӕмӕ дӕлдзиныг. Ӕнӕбон у мафийы раз. Ахӕм уавӕрты ногӕй фӕзындысты биганонтӕ, уыдон тӕрсын кӕнынц тыхст адӕмы, ӕууӕндын сӕ кӕнынц уӕлӕрдзон тыхтыл, афтӕмӕй сӕ сайынц ӕмӕ стигъынц. Ног биганонтӕм ис ахуырад ӕмӕ бӕлвырд зонындзинӕдтӕ, уыдон ифтонгдӕр ӕмӕ дӕсныдӕр сты сайынмӕ, сӕ хин митӕ ӕмбӕхсынц мистикӕ ӕмӕ динон философийӕ. Уымӕ гӕсгӕ маст, фӕлӕ ахъаззаг хос у Арсены сарказм, йӕ сатирӕ, йӕ юмор. Уыдон хъуыдысты ӕмӕ хъӕуынц рухс ӕмӕ амонды сӕраппонд.
Радзырд «Гигойы куадзӕн» (1910 аз) сси ӕцӕг адӕмон. Ам Арсенӕн бантыст ӕлвӕст сюжеты мидӕг комизм ӕмӕ драматизм баиу кӕнын, цардӕгас Фӕлгонцтӕ саразын. Арф у психологизм радзырды
2 Джыкюйтм Шамил
33
нывӕсты, персонажты характерты ӕууӕлты. Цау у цардӕй ист, фыссӕг ын ӕвдисы йӕ рӕзты къӕпхӕнтӕ, фӕлӕ сӕ арӕхстгай ӕрбамбырдтӕ кодта, равӕрдта сӕ ӕнгом композицион фӕлгӕтты, ӕмӕ къаннӕг нывы бацыд арф ӕмӕ парахат мидис.
Уацмысы уынӕм мӕгуыр бинонты цард. Сӕ уавӕртӕ сты къуындӕг, нӕй дзы авналӕнтӕ, ӕмӕ хуымӕтӕг сты сӕ домӕнтӕ, сӕ бӕллицтӕ. Арсен стыр дӕсны у ныхасӕн — радзырдӕн нывыл рай-дайӕн ссарынмӕ. «Куадзӕнмӕ ма дыууӕ мӕйы уыди, афтӕ Гиго ӕмӕ йӕ ус Пело ӕрнымадтой сӕ ис, сӕ бон — каркӕй, бабызӕй, хъыбылӕй, ӕмӕ загьтой: «Табу Хуыцауӕн, ис та нӕм. Хъалонтӕ-йедтӕ куы ахицӕн кӕнӕм, уӕл ма нӕм уӕлдай зайы фопдз карчы ӕмӕ ӕртӕ хъыбылы. Афтӕ бирӕ уӕлдай сӕм никуы уыди, ӕмӕ тынг фӕцин кодтой лӕг ӕмӕ ус».
Ам дзырдтӕ сты кадавар, хъуыдытӕ — парахат. Иу цыбыр- абзацы авторы къухы бафтыд цалдӕр нысаны. «Ӕрнымадтой сӕ ис, сӕ бон» — алӕмӕ-ты поэтикон дзырдтӕ! Гыццыл хъуыддаджы фӕдыл стыр ныхӕстӕ! Уыдонӕй ӕвиппайды сӕвзӕры комизмы атмосферӕ. Ӕвӕстиатӕй ба-зонӕм, ӕрнымаинаг цы ис ӕмӕ бон уыдысты, уыдон бӕрцон мидис. Фондз карчы ӕмӕ ӕртӕ хъыбылы сты хъалонтӕ ӕмӕ ӕндӕр хӕрдзты уӕл-дай. Афтӕмӕй базонӕм бинонты социалоп ӕмӕ исбонон уавӕр. Уымӕй уӕлдай нып раргом вӕййы сӕ моралоп уавӕр дӕр: мӕгуыртӕн гынныл исты дӕр разыны стыр цины хос.
Биноптӕ сфӕнд кодтой куадзӕнмӕ пу хъы-былмӕ базилын. Лӕг ӕмӕ усы цнны уӕлдай милис бауагъга сӕ чызг Мсланийы бӕллиц. Ӕихъӕлмӕ кӕсынц бӕллиццаг бӕрӕгбопмӕ — уый сын вӕййы стӕм рухс бон сӕ талыпг ӕгъуыз царды. Ӕпхъизы сӕ цпн нырвджын мырӕгау,
34
нал цӕуы сӕ зӕрдӕты, аг йӕ былтӕй куыд кӕла, афтӕ. Нал ӕфсӕдыпц хъыбылы койӕ. Арсен сын, арвы айдӕнмӕ кӕсӕгау, уыны сӕ митӕ, хъусы сӕ ныхас ӕмӕ сӕ фӕлгъауы иадӕггай. Уыдон сты хуымӕтӕг ӕмӕ сыгъдӕгзӕрдӕ адӕм. Сӕ митӕ, сӕ ныхӕстӕ худӕг сты, фӕлӕ сӕ нӕй нӕдӕр хӕрам, нӕдӕр эгоизм. Исчи сӕм ӕцӕгӕй хӕлӕг кӕна, искӕмӕн ӕцӕгӕй зын уа, уый тыххгей не ’ппгелынц сӕ хъыбылӕй. Сӕ парды фӕзынд цыдӕр нысан, цыдӕр цин, ӕмӕ дзы рӕвдауынц сӕхи, сӕ бон пӕу йӕ сусӕг кӕнын. Цӕрын сӕм ӕрцыд ӕмӕ сӕ фӕнды, сӕ циныл сын адӕм дӕр куы цин кӕниккой, уый. Уымӕ гӕсгӕ пын сӕ «хинӕйдзаг» митӕ дӕр нӕ монцтӕ агайынц ӕхсызгонӕй, нӕ зӕрдӕ сыл нӕ худы, фӕлӕ пӕм сӕвзӕры талас ӕнкъарӕнтӕ. Афтӕ бӕрзонд ӕмӕ сыгьдӕг у Арсены гуманизм.
Уыйхыгъд нӕ фыссӕг ӕгъатырӕй ӕргом кӕны сауджыны чъизи хъуыддӕгтӕ, паразиты царды ӕу-уӕлтӕ, хурмӕ йын калы йӕ сусӕг фӕндтӕ. Би-ганонӕй сыгъдӕгдӕр нӕу дины «ахуыргонд» хъу-зон. Йӕ сурӕт уымӕи дӕр зыны гротескы хуы-зы, фӕлӕ иппӕрд нӕу реалон миниуджытӕй. Ахӕм сурӕт реалистон аивады традицион у. ӕцӕг ӕй Арсен скодта хуызджыидӕр, сӕнджындӕр. кӕсы йӕм адӕмы критикон цӕстӕнгасӕй(«Адӕм ма Ныхасы лӕр ракӕнынц Иосебы гуыбыны кой...»).
Сыгъдӕг дины кусӕг у ӕнӕхсӕсг ӕмӕ лыдзӕсгом адӕймаг. Уый дзуры адӕмӕн: «Хынауӕн кусӕм. ӕмӕ куы фӕллайӕм, уӕддӕр хъуамӕ «фӕ.ыаиӕм» ма зӕгъӕм» . Ацы ныхас дӕр зӕрдӕйӕ нӕ иӕ\ы. мӕнг У йӕ мидис. Фӕлӕ цы у ӕиӕгӕй пӕ куыст? Сайын, хӕрын ӕмӕ нуазын. Сауджыны дыдзӕсюмлзпнад зыны бирӕ хуызты. Диссаг сты, адӕмӕп ны зонд ӕмӕ цы хӕрзтӕ амопы, уыдон. «Йӕ уат ыскъӕт. зы-гуым—йӕ лыстӕн» кӕмӕн у. уыдонӕй домы раидзаст
35
галуантӕ аразын; кӕрдзын бахӕрынмӕ кӕмӕн нӕй, уыдонӕн фӕдзӕхсы: « Фыд фаг хӕрын хъӕуы». Уыдӕттӕ сты мӕстӕймарӕн митӕ. Иосеб рӕдау у цӕстмӕхъус ныхӕстыл. Хӕрд ӕмӕ нуӕзт кӕм зона, уым афӕрсдзӕн: «Куыдтӕ стут, цы стут? Уӕ сывӕл-лон та куыд у? »
Фыссӕг сауджыны удыхъӕды ӕргом кӕны ног ӕмӕ ног ӕууӕлтӕ. Адӕм дзурынц: «Рын куыста ӕмӕ сауджынӕн», «Сауджынӕн авд гуыбыны ис — ницӕмӕй ӕфсӕды», «Гуыргӕ ракӕнай, мӕлгӕ акӕ-най — сауджынӕн пайда»22. Арсен дӕр цаутӕм кӕсы адӕмы цӕстӕй, аргъ сын кӕны адӕмы зондахастӕй. Ницы рох кӕны Хуыцауы кусӕгӕй. Къӕрцхъус у, ницы дзы ирвӕзы. Иӕ хъустыл ӕрцыд Гигойы хъыбылы кой. Ӕрымысыд ныр: афӕдзы размӕ амард Гигойы лӕппу. Ӕмӕ ӕрдау кодта мӕгуыр бинонтыл, аргьауӕггаг мын фаг нӕ рад-тат, зӕгьгӕ, зӕрдӕ мын ӕвӕрдтат иу хъыбылӕй. Уыцы даутӕ Иосеб кӕны арӕхсгӕ, уӕздан ӕмӕ фӕлмӕнӕй. Фыссӕг цадӕггай фӕлгъауы сауджыны характер, йӕ гӕды митӕ, йӕ фӕлитой ныхас. Иосеб хъаст кӕны йӕ цардӕй — нӕй фаг ӕфтиӕгтӕ. Рӕзы радзырды архайд, сюжеты фӕзы-ны психологон драматизм. Хуымӕтӕг адӕммӕ дӕр ис сӕхи хуымӕтӕг хиндзинад: гӕнӕн нал ис, уӕд сауджынӕн ратдзысты цауддӕр хъыбыл. Фӕбыцӕу сты хуымӕтӕг хин ӕмӕ фӕлтӕрд мӕнгарддзи-над. Уыцы быцӕу уыд уӕрыкк ӕмӕ бирӕгъы хӕстау, ӕмӕ дзы сӕнтыст диссаджы комедион уавӕр.
Сауджыны удыхъӕд ӕвдыст цӕуы ӕппӕтвӕр-сыгӕй. Уый у гуыбындзӕл, ӕнӕфсис. Фынгыл йӕхи куыд дары, уыцы нывтӕ Арсен ӕвдисы бӕзджын ахорӕнтӕй. Хицӕн миниуджытӕй рӕзы
22Ирон адӕмы сфӕлдыстад. Дыууӕ томы. Сарӕзта йӕ Салӕгаты Зоя. 2-аг том. — Орджоникидзе, 1961, 421 ф.
цардӕгас ӕххӕст фӕлгонц. Уый у циник, ифтонг у дӕрзӕг юморӕй, ӕцӕг хуызы дзуры хъазӕн ныхӕстӕ. Мӕгуыр бинонтӕн сӕ комдзаг исы, афтӕмӕй сын ӕппӕлы йӕхи фынгӕй: «Акӕсут-ма, стъолӕн йӕ иу кӕроны — гогыз, иннӕ кӕроны — уӕрыкк, а хъыбыл та — астӕуӕй... Тынг хорз фидаудзысты!» Сӕхи ӕвдисынц царды контрасттӕ. Зӕрдыл ӕрлӕууы В. Г. Перовы ныв «Чаепитие в Мытищах». Уым дӕр ныхӕй-ныхмӕ лӕууынц цӕлгӕнӕг сауджын ӕмӕ мӕгуыргуртӕ. Зындгонд нывы тыххӕй ис ахӕм ныхас: «Перед зрителем предстал мир русского духовенства и монашества — мир невежества, лжи и лицемерия»23. Афтӕ зынынц сауджыны цард ӕмӕ ӕууӕлтӕ Арсены классикой уацмысы дӕр.
Радзырды финалы сауджыны цинизм бацыд йӕ тӕмӕны. Гыццыл чызг ӕнӕхай фӕци йӕ иунӕг цинӕй, — кӕуы, йӕхи мары йӕ хъыбылы фӕстӕ. Хуыцауы минӕвар «ауды» адӕмыл, тыхсы Гигойы бинонтыл, тӕригъӕд кӕны сабийӕн ӕмӕ сын уайдзӕфгӕнӕгау амоны зонд: «Гиго, Пело! Цӕмӕн рауагътат сывӕллоны бӕгъӕввадӕй, бӕгьӕмсарӕй? Акӕнут ӕй мидӕмӕ, фӕпрастуд уыдзӕн!» Сюжет кӕронмӕ ахӕццӕ. Ацы базыр-джын ныхас у йӕ фӕстаг зӕлланг. Уый бынтондӕр рафӕлдӕхта сауджыны миддуне, йӕ сау зӕрдӕ. Аудӕн ныхас разынд марӕн хос.
Цымыдисаг сты царды фӕлхатӕнтӕ. Генрих Гейне йӕ балладӕ «Юдоль скорби»-йы ӕвдисы мӕгуыр уарзӕтты мӕлӕт кӕйдӕр уазал цары. Комиссар ӕмӕ сӕ дохтыр куы басгӕрстой, уӕд хосгӕнӕг ӕрцыд ахӕм хатдзӕгмӕ: амардысты стонг ӕмӕ ихӕнӕй. Ӕмӕ сын кӕны «зонды»
23У гринов и ч Д. М. Искусство и религия.— М.: Политиздат, 1982, 250 ф.
37
иыхӕстӕ: хъызты хуыссӕн уаты хъӕуы арт кӕнын, хъӕуы хи хъармдӕр тухын, ӕмӕ, кӕй зӕгъын ӕй хъӕуы, хуыздӕр хӕрын. Цинизм ӕмӕ идио-тизмӕн бирӕ хуызтӕ ис, фӕлӕ сӕ мидис иу у алкӕм дӕр ӕмӕ алкӕд дӕр. Ӕнгӕс уавӕр нын ӕвдисы Аннӕ Ахматовайы ӕмдзӕвгӕ «Сжала руки под темной вуалью»'(1911 аз). Уый тыххӕй раст зӕгъы А. Платонов: «Вопль любящей женщины заглушается пошлым бесчеловечием любимого, — убивая, он заботится о ее здоровье: «Не стой на ветру»24. Хъуыддаг афтӕ у ирон радзырды дӕр. Фӕлӕ «Гигойы куадзӕн»-ы арфдӕр ӕмӕ уӕрӕхдӕр у эпизоды мидис. Ам этикон хъуыдыйӕн ис социален зӕлынад, уый мӕнг кӕны дины хӕрзаудӕн, ӕлвасы уырнынады уидӕгтӕ.
* * *
Арсены гуманизм у активен ӕмӕ хъомыеджын. Фыссӕг йӕ «Автобиографи»-йы зӕгьы: «Хъӕуы цӕргӕйӕ, бамбӕрстон, куыд зиан сты адӕмӕн фыдӕлты ӕгьдӕуттӕй бирӕтӕ, бамбӕрстон, тох кӕнын кӕй хъӕуы семӕ». Уыцы тохы Арсен уыд фидар йӕ мон ӕмӕ йӕ зондӕй. Ӕвдыста фӕстӕзад ӕгьдӕуттӕ ӕмӕ сӕ фӕстиуджытӕ, сӕ амӕттӕгты трагикон хъысмӕттӕ, афтӕмӕй адӕммӕ хаста рухс хъуыдытӕ.
Фыссӕджы дӕсныйад рӕзт ӕмӕ схызт аивады бӕрзӕндтӕм. Арсены радзырдтӕ сты уыцы жанры хуызӕгтӕ. Новеллӕйы хуыздӕр ӕууӕлтӕ ир-тасгӕйӕ Е. М. Мелетинский фыссы: «...краткость, концентрированность, примат действия и важность композиционного «поворота» способствуют появлению
УП л а т о п о в Андрей. Размышления читателя. — М., 1980, 138 ф.
в рамках новеллы элементов драматизма»25. Уыцы миниуджытӕй хайджын сты Арсены новеллӕтӕ — йӕ радзырдтӕ. Цыбыр ныхас, рӕстдзӕвин диалог, ӕлвӕст сюжет, ӕмбырдгонд хъуыдытӕ ӕмӕ фрагменте, цӕхгӕр композицион фӕзилӕнтӕ Арсены радзырды бавӕрынц роман ӕмӕ драмӕйы мидис. Уыимӕ йӕ уацмысты вӕййы «драматизмы элементе» нӕ, фӕлӕ драмӕйы сюжеттӕ. Йӕ ра-дзырдты фылдӕр сты цӕттӕ сценаритӕ. «Гигойы куадзӕн»-ӕй автор сарӕзта пьесӕ, бирӕ дзы ницы аивта, афтӕмӕй, ӕмӕ йын 1940 азы ӕп-пӕтцӕдисон конкурсы лӕвӕрд ӕрцыд 2-аг преми. «Дадолты мӕт»-ӕй скодта комеди «Сау мигь», «Га-лиу хъуыддаг»-ӕй — пьесӕ «Гӕдыйы къах цыбыр у.» Ӕрмӕст драмон вариантты «ирддӕр» ӕмӕ «егъа-удӕрӕй» зынынц сӕ персонажтӕ — дины кус-джытӕ, сӕ цъаммар митӕ сты цӕстуынгӕ ӕмӕ ӕргомдӕр.
IV
Ӕнусты дӕргъы адӕмы зын уавӕрты ӕвӕр-дтой ӕлдарад ӕмӕ хицауад. Сӕ сӕйраг хотыхтӕ уыдысты талынг дин ӕмӕ гуымиры тых, уыдоны фӕрцы дӕлдзиныг кодтой адӕмы, дардтой сӕ цагъарады ӕфсондзы бын. Дин ӕмӕ тыхбар ӕдзухдӕр ӕмдзӕхдон вӕййынц. Дин ӕмӕ ӕлда-рады цӕдисы тыххӕй дыууӕ сӕдӕ азы размӕ А. Н. Радищев йӕ одӕ «Вольность»-ы фыста:
Власть царска веру охраняет, Власть нареку вера утверждает; Союзно общество гнетут.
25М с л с т и и с к и й Е. М. Историческая поэтика новеллы. — М.: Наука, 1990, 4-5 ф.
39
Ӕлдарад ӕмӕ хицауад сӕ бархъомыс иууыл хъӕддагдӕр хуызты ӕвдыстой Уӕрӕсейы, уӕл-дайдӕр йӕ кӕрӕтты. Хуымӕтӕджы йӕ нӕ хуыд-та М. Ю. Лермонтов «ӕнӕхсад Уӕрӕсе», «страна рабов, страна господ». 1910 азы Арсен ӕвӕрдта риторикон фарст: «Кӕд уыди раст закъонтӕ Уӕрӕ-сейы? Каенӕ дзы цы закъонтӕ ис, уыдон аеххагстгӕнӕг кӕм ис»26. Уыцы хъуыддаг уӕлдай карздӕр уыд Гуырдзыстоны. Уым цы ирӕттӕ цард (хизантӕ), уыдон хъазарады уавӕры баззадысты 1861 азы реформӕйы фӕстӕ дӕр. Гуырдзиаг ӕлда-рад уыди феодализмы ӕппӕты хъӕддагдаер формае. Ӕгаенон ӕлдӕрттӕ сӕхи куыд дардтой, уый зонӕм таурӕгьтаей, историон хабӕрттӕй, Секъа ӕмӕ Цомахъы уацмыстаей, гуырдзиаг демократон литератураейӕ (Эгнате Ниношвили ӕмае ӕндӕрты уацмыстӕ). Ирон адӕм тох кодтой сае бартыл, фӕлӕ иугаейттӕй, хицаентаей, ӕмӕ сае ӕлдӕрттӕ састой кӕм сӕхи тыхтӕй, каем та уырысы паддза-хы ӕфсӕддон хъомысӕй. Раст зӕгъы Арсен: «Рагаей нырмае хизантае удхары цард ӕрвитынц. Уыдон царды ӕгьдаеуттӕй зындаер ма кӕм уа? Фӕлае сае чи уадзы афтӕмӕй даер цӕрын!»
Арсен цардмӕ каст алырдыгӕй. «Гигойы ку-адзӕн»-ы мӕгуыр бинонты цин байста дингаенӕг, аендӕр уавӕрты мӕгуыр зӕронд лӕгты сае цинӕй ӕнӕхай фӕкодтой ӕлдӕрттӕ («Цуанонтӕ»).
Радзырд фыццаг хатт фаезынд уырыссагау газет «Правда»-йы 1912 азы. Йӕ сӕргонд уыди «Помечтали» («Ацин кодтой»). Уыцы ном раст ӕвдыста мӕгуырты уаваер: сӕ бон уыд ӕрмӕст ацин каенын, фӕлае цыбыр у сӕ цин, тыхы дунейы бирае нӕ хӕссы мӕгуыры амонд. Уыцы варианты Арсен уӕраесейаг кӕсджытӕн дзуры, ир Гуырдзы-стонмае куыд бафтыдысты, уым сӕрибар адӕм
26К о ц о й т ы А р с е н. Уацмыстӕ, 447 ф.
хъазайраг зӕхкусджытӕ цӕмӕн систы, уыцы хабӕрттӕ. Сӕ цин фӕмӕнг 1861 азы — нӕ фӕхуы-здӕр сӕ уавӕр. Ӕрцыд фӕндзӕм азы револю-ци, «уӕд дӕр та зӕрӕдты зӕрдӕтӕм ныккаст ныфсы дыдзы рухс... фӕлӕ та дзы ницы рауад. Ӕмӕ сӕ къух ауыгьтой алцӕуыл дӕр... «Куыд уыди, афтӕ уыдзӕн», — алыг кодтой зӕрӕдтӕ, ныууагьтой ӕппӕт хъуыдцӕгтӕ дӕр ӕмӕ афтӕмӕй цыбыр кодтой сӕ бонтӕ».
Ирон варианты Арсен йӕ радзырд схуыдта «Цу-анонтӕ». Уый хуымӕтӕджы ивд нӕ уыд. Ам фыссӕг йе ’ргом тынгдӕр аздӕхта ӕлдӕрттӕм — цуанонтӕм, равдыста цӕуыл ӕмӕ куыд цуан кӕнынц, уый ӕмӕ афтӕмӕй уацмысы номы бавӕ-рдта символон нысаниуӕг: ӕлдӕрттӕ марынц адӕ-мы цин, ӕууӕнк ӕмӕ ныфс.
Ӕгъуыз ӕмӕ ӕдзӕллаг у Тедо ӕмӕ Симоны цард. Къуындӕг — сӕ зондахаст, талынг ӕмӕ гӕмӕх — сӕ миддуне. Афтӕ сӕ скодта сӕ фа-дат. Уыдон сты гыццыл адӕймӕгтӕ. Сӕ домӕнтӕ дӕр — гыццыл, сӕ хъуыдытӕ — цыбыр. Фӕлӕ сӕм азым хӕссӕн нӕй. Сӕ уавӕры хъӕбултӕ сты ӕмӕ цӕрынц, сӕ уавӕртӕ куыд амонынц, афтӕ. Худӕг сты сӕ митӕ, сӕ ныхӕстӕ, сӕ бӕллицтӕ. Ӕрдзӕй сын ӕнӕ уӕрстӕй ис хур, ӕмӕ йӕм сӕхи тавынц. Гыццыл адӕймагӕн гӕррӕтт дӕр ӕгьгьӕд: бирӕ нӕ хъӕуы йӕ мастӕн дӕр ӕмӕ йӕ цинӕн дӕр. Ӕнцонӕй гыццыл ницӕуыл кӕрӕдзимӕ фӕхӕрам вӕййынц, фӕлӕ та ӕнцонӕй бафидауынц. Ӕниу сын ӕнӕ кӕрӕдзи цӕрӕн дӕр нӕй. Чысыл быцӕу ӕмӕ ӕнцон фидыд сты сӕ царды мидис, — уыдон нал сты, зӕгъгӕ, уӕд сын рӕстӕг банцаид йӕ цыдӕй, сӕ цард бынтондӕр бандзыг уаид. Арсен хатдзӕгтӕ нӕ кӕны, уый у нывгӕнӕг, ӕвдисы рӕстдзинад ӕмӕ йӕ хӕссы дзыллӕйы тӕрхонмӕ.
Арсен дӕсны психолог у. Хиндзинад хуымӕтӕг
41
адӕймагӕн дӕр ӕцӕгӕлон миниуӕг нӕу. Симонӕн карк йӕ фӕдыл куы бафтыд, уӕд йӕ хъуыды баз-мӕлыд ӕмӕ йын байтом ӕнахуыр фадат: каркмӕ базил ӕмӕ йӕ ауӕй кӕн. Фӕлӕ уыцы хъуыддаг лӕгӕн йӕ уӕз нӕ фылдӕр кӕны, ӕмӕ «хинӕй-дзаг» лӕг ӕрымысыд, йӕ сыхаджы цӕсты йӕ уӕлдӕр чи сисдзӕн, ахӕм хабар: «Цы ми кӕнын? Мӕнӕ карк нард кӕнын Джиуӕргуыбамӕ». Хи ста-уын, цӕстмӕмитӕ кӕнын — уыдон дӕр мӕгуыр уды ӕууӕлтӕ сты. Хӕлӕг къуындӕг зондахасты фӕстиуӕг у. Тедо дӕр йӕ сыхаджы бафӕзмыдта ӕмӕ бабызмӕ зилын байдыдта. Афтӕмӕй «дыууӕ зӕрондмӕ ног хъуыдытӕ, ног мӕт, ног цин фӕзынди». Нӕй сыл бахудӕн — ӕндӕр сӕхи цӕмӕй равдисой, уый сын нӕ дӕттынц сӕ фадӕттӕ.
Хуымӕтӕг цыбыр хабӕрттӕй Арсен нывӕнды ӕнӕхъӕн царды ныв. «Бойцы вспоминают минувшие дни и битвы, где вместе рубились они» (А. Пушкин). Уый царды ӕрдзон фӕтк у. Уый у хиирхӕфсӕн ӕмӕ хистауӕн фӕрӕз. Арсены ге-ройтӕ хӕстонтӕ нӕ уыдысты, нӕй сын, хорзӕй цы ’рымысой, уый. Уӕддӕр мысынц сӕ лӕппуйы бонтӕ, сӕ «хӕтӕнтӕ» ӕмӕ се «сгуыхтытӕ», мысӕг-гаг цаутӕй сӕ рӕсугьддӕр ӕмӕ хъӕздыгдӕр кӕнынц, афтӕмӕй. Хохаг зӕрӕдтӕ барон Мюнхгаузены хӕтӕнты нӕ фесты, ӕмӕ сӕ мысӕнтӕ дард лӕууынц гӕдывад бароны сӕнттӕй. Фӕлӕ цӕрынц, цы ис, уымӕй. Уыцы мысинӕгтӕ сты сӕ монон цард.
Уӕвгӕ, сӕ монон цард уӕрӕхдӕр ӕмӕ мидис-джындӕр у. Кӕм ис, политикӕ ӕмӕ дунейы сконд кӕй не ’ндавынц, йӕхи сын зонӕг чи не скӕны, ахӕм лӕг?! Арсенӕй ницы ирвӕзы. Уый, цыма ар-вайдӕнмӕ кӕсы, афтӕ уыны адӕймаджы цард, йӕ зӕрдӕ, йӕ туг ӕмӕ йӕ зонды змӕлӕнтӕ. Адӕймагӕн
42
цӕрӕн нӕй ӕнӕ таурӕгътӕй, ӕнӕ мифтӕй. Тедо ӕмӕ Симон ӕрхӕссынц паддзӕхтӕ ӕмӕ ӕлдӕртты кой. Бӕлвырд хабарӕй ницы зонынц. Цы зонынц, уый хъусӕггагӕй, ӕмӕ быцӕу кӕнынц алцӕуыл дӕр. Диссаг сты сӕ быцӕутӕ, сӕ хъаугъатӕ. Но-джы диссагдӕр у, таурӕгътӕ ӕмӕ мифтӕ куыд ӕвзӕрынц, уый. Барахъты Гино революцией адӕ-мы номӕй дзырдта сӕрыстырӕй: «Паддзӕхты нӕ уынӕм дзуарӕй, Айстам ӕлдӕртты фӕсвӕд!» Арсены персонажтӕм нӕй ахӕм зонд ӕмӕ ныфс, уыдонӕн паддзах ӕмӕ ӕлдар зӕдты ӕмсӕр сты. Ӕлдары хӕзнатӕн, уыдонмӕ гӕсгӕ, ис алӕмӕты чырын, хъахъхъӕнынц ӕй хӕдхӕцгӕ хъаматӕ ӕмӕ ӕхсаргӕрдтӕ. Йӕ ныхасӕй лӕг фесты цавддур (фыц-цаг вариант). Ноджы диссагдӕр у йӕ уӕздандзи-над: мӕлӕтӕй фервӕзын кодта паддзахы ӕмӕ дзы лӕвар дӕр нӕ бакуымдта. Афтӕмӕй ӕлдар Гарсеван сси таурӕгъты герой.
Сюжет рӕзы. Арсены дӕсныйад бахӕццӕ «кӕлӕнтӕ» кӕнынмӕ. Фыссӕг нӕ зыны, йӕхи ницӕмӕй ӕвдисы, афтӕмӕй цырын кӕны ар-хайды змӕлд, райхӕлы цау ӕмӕ дзы ӕвзӕры ног цау. Критиктӕ Арсены радзырды уынынц клас-сикты аивадон традицитӕ. Уый гуырысхойаг нӕу. «Вслед за Мопассаном Чехов необычайно усилил объективность повествования, внешнюю отстраненность автора при абсолютной пластичности художественного изображения. Чем обыкновеннее казались объекты его рассказов, тем неожиданнее, оригинальнее становилось их освещение...»27. Ацы ӕу-уӕлтӕ ӕмткӕй сты реалистон радзырды поэтикӕйы домӕнтӕ. Уыдонӕн ӕххӕстӕй дзуапп дӕттынц Арсены уацмыстӕ. Фыссӕг ӕнӕуынон ӕлдӕрттӕн
2’Н и н о в А. Рассказ // Краткая литературная энциклопедия.
6. Т. - М.: СЭ, 1971, 191 ф.
43
нӕ дӕтты комкоммӕ характеристикӕ, нӕ сӕм рав-дыста йӕ ахает иунӕг эпитет кӕнӕ иунӕг абарстӕй. Радзырды цыд цыма йӕхи бар ауагъта, афтӕ зыны. Фӕлӕ йын ссары ӕнӕнхъӕлӕджы фӕзилӕнтӕ, ӕвӕд цӕуӕнтӕ, ӕмбал кӕмӕн нӕй, ахӕм кӕрон.
Таурӕгътӕ бӕрзонд сисынц ӕлдары кад ӕмӕ намыс. Уӕд нын сюжет фегом кӕны архайды ног фарс, нӕ разы нын авӕры, персонажтӕ дӕр ӕмӕ мах дӕр ӕнхъӕл цы нӕ уыдыстӕм, ахӕм цау. Уый рантысы архайдӕн йӕ мидло-гикӕйӕ.
Кӕй кой кӕнай — кьӕсӕрмӕ. Фӕзынд ӕлдар Гарсеван йӕ фырт ӕмӕ йӕ чапартимӕ. Зӕронд лӕгтӕ сыстадысты, сметой сӕ худтӕ «уӕздан» цуа-нонтӕн. Ӕлдӕрттӕ мурмӕ не ’рдардтой ӕцӕг уӕздандзинад. Уый нӕ, фӕлӕ ӕлдары къӕбӕда фырт хынджылӕг. кӕны урссӕр зӕрӕдтӕй. Уаг нӕй йӕ ныхасӕн. Йӕ зонд — цыбыр, йӕ зӕрдӕ — тутт ӕмӕ рог. Фыццаг варианты Арсен бӕстондӕр ӕвдыста ӕлдар ӕмӕ йӕ фӕдоны митӕ. Михакъо каст гимназы, фӕлӕ «хъӕддаг ӕлдары» фырт уыд буцхаст, магуса, ӕввонгхор ӕмӕ йӕ ахуыр ныуу-агьта. Нӕй йӕм лӕгдзинад — усгур лӕппу разынд ӕгуыдзӕг цуанон, фӕлӕ ӕртӕ къахдзӕфмӕ карк амардта ӕмӕ йӕхицӕй ныббуц и. Ӕлдар у ӕвзӕр хъомылгӕнӕг, фӕзминаг кӕны йӕхи цъаммар митӕ. Ӕнӕбон цуанонтӕ бацыбӕл сты мӕгуырты ис-бонмӕ. Уӕд зӕрӕдтӕ ракастысты сӕ цӕстӕй ӕмӕ сын раргом карз ӕцӕгдзинад: паддзахы ирвӕ-зынгӕнӕг, ӕгӕрон хӕзнаты хицау, уӕздан ӕлдар разынд ницӕййаг, зыд, кӕркхъус, ӕнӕгьдау. Миф фехӕлдис, таурӕгътӕ фӕмӕнг сты. Лӕгтӕн фӕры-стысты сӕ зӕрдӕтӕ, фӕлӕ сӕ зонд фӕрухсдӕр ис. Тедо «йӕ худ арф ӕркодта ӕмӕ, къниазмӕ мӕсты каст бакӕнгӕйӕ, уӕззау ӕруагъта йӕхи йӕ бадӕныл». Уый уыди ӕнӕбон ӕгомыг маст.
Фӕлӕ ӕрхауд ӕлдары авторитет, дыууӕ мӕгуыр уды суӕгъд сты йӕ культы уацарӕй. Ӕппынфӕ-стаг, уыцы моралон уаргъ фыдӕй фыртмӕ нал дӕтдзысты, ӕмӕ уый дӕр ӕнтыст ӕмӕ хъуыдцаг у.
Фӕлӕ мӕгуыр лӕгты уавӕрмӕ ис ӕндӕр фарсӕй ӕркӕсӕн дӕр. Ныр уыдон зонынц, ӕлдӕрттӕ ницӕййӕгтӕ кӕй сты, уый, ӕлдарады ныхмӕ сӕ бон ницы у, ӕмӕ сын афтӕмӕй тыхы бын цӕрын уыдзӕн зындӕр ӕмӕ фыддӕр. Гъе уый мидӕг ис сӕ хъысмӕты трагизм, кӕд сӕ хабӕрттӕ комедион сты, уӕддӕр.
Адӕм уыдысты дывӕр ӕфхӕрды бын. Фыддӕр уавӕрты сӕ ӕвӕрдта паддзахы хицауад. Уыимӕ хицауад баст ӕмӕ ӕмдзӕхдон уыд бынӕттон фыд-гӕнджытимӕ. Официален идеологи уыд хъӕстӕ шовинизмы маргӕй, уый Кавказы адӕмты хуыдта къӕрныхтӕ ӕмӕ абырджытӕ, кодта сӕ дӕлдзиныг политикой ӕмӕ моралон ӕгъдауӕй, афтӕмӕй сӕ ӕфтыдта дунейы дзыллӕты цӕсты. Диалектикӕйы закъонмӕ гӕсгӕ ӕхсӕнадон ӕмӕ историон рӕзт цӕуы раст фӕндагыл нӕ, фӕлӕ цъӕты зылдыл (спиралыл). Ног та ӕрцыдыстӕм кӕддӕры уавӕрмӕ, ӕрмӕст уӕлдӕр къӕпхӕныл, уӕлдӕр ӕмвӕзадыл. Ног хуызы ӕмдзӕхдон сты коррупцией хицауад ӕмӕ мафи, Кавказы адӕмтӕн нал ис сӕрмагонд нӕмттӕ, фӕлӕ сӕ хонынц иумӕйаг ӕфхӕрӕн фӕсномыгӕй — «лица кавказской национальности». Ахӕм уавӕртӕ ӕмӕ политикӕйы ныхмӕ тох кодтой Къоста ӕмӕ ӕндӕр прогрессивен фысджытӕ, уыдонимӕ Коцойты Арсен дӕр. Йӕ радзырд «Ӕмбӕлттӕ» актуален у абон дӕр. Классик® зӕронд нӕ кӕны, йӕ тых нӕ сӕтты, ӕнусон у йӕ ахадындзинад.
Радзырд мыхуыры рацыд уырыссагау 1912 азы газет «Правда»-йы. Арсен паддзахады адӕмты
45
ӕркӕсын кодта кавказаг администрациям чъизи митӕм, равдыста сын карз ӕцӕгдзинад, ӕмӕ уымӕй уӕлдӕр кӕны уацмысы идейон нысаниуӕг. Бы-нӕттон хицауады цард ӕвдисгӕйӕ, Арсен дарддӕр хӕссы уырыссаг классикты традицитӕ. Пъырыстыф Иван Кузьмич Топтыго у типикон хицау. Йӕ къухы ис ӕгӕрон тыхбар ӕмӕ кӕны, цы йӕ фӕнды, уый. Нӕй йӕ фӕрсӕг, ӕмӕ дзуапп никӕмӕн дӕтты. Йӕ зондахаст ӕмӕ йӕ удыхъӕдмӕ гӕсгӕ дард нӕ ацыд «хъӕддаг ӕлдарӕй». Нӕй йӕм культурӕ ӕмӕ бӕрзонд нысан. Уый у ху-ымӕтӕг цардсудзӕг (прожигатель жизни). Бӕстӕ сӕфы, уый къамӕй хъазы, йӕхи ирхӕфсы. Ӕвӕлмон цардӕн фӕрӕзтӕ хъӕуы. Ӕмӕ Топтыго стигъы адӕмы, исы гӕртам, къазнахор нӕ ауӕ-рды ӕхсӕнадон исбоныл.
Дӕсны нывӕст у уацмысы композицион арӕзт. Топтыго ис тыхст уавӕры. Кусын йӕ зӕрдӕ нӕ агуры, йӕ бон нӕу. Ӕхсӕвы фӕхӕрд къамӕй хъаз-ты. Гаффуттӕй аззад. Ӕмбулӕг ын къамыл ӕвӕрын кодта, пъырыстыф хъал ӕмӕ сӕрыстыр кӕмӕй у, уыцы бӕх, — уый ӕфхӕрд у хицауӕн! Ныр ӕй ӕнцой нӕ уадзынц дыууӕ фӕндоны: ӕхца ссарын ӕмӕ маст райсын. Ацы нывы базонӕм хицауы царды уаг, йӕ ныллӕг зондахаст, йӕ ницӕйаг бӕллицтӕ. Фӕлӕ йӕ Арсен уыдӕттыл нӕ ныууадздзӕн.
Ӕрбацӕуы абырӕг Батырбег. Сӕмбӕлынц ӕм-бӕлттӕ. Цы бӕтты закъонхъахъхъӕнӕг ӕмӕ закъон-халӕджы, уырыссаг чиновник ӕмӕ ирон къӕрныхы? Иумӕйаг пайда. Стыр нывгӕнӕг Франсиско Гойя загъта: «Хӕлардзинад у уӕздандзинады чызг. Фыдгӕ-нджытӕ вӕййынц хӕлӕрттӕ нӕ, фӕлӕ ӕмдзӕх-дон». Абырӕг давы бӕхтӕ, пъырыстыф ын фыссы гӕххӕттытӕ, фӕдис галиумӕ саразы ӕмӕ фӕдсафӕн кӕны, афтӕмӕй иумӕ хӕрынц давӕггаг тӕлӕт. Тӕссаг у фыдгӕнджыты дуне, пайда иуы ӕвӕры
46
иннӕйы пыхмӕ, фӕтк дзы ӕвӕрынц тых ӕмӕ мӕнгарддзинад, ӕмӕ дзы алчи дӕр цӕуы карды комыл. Ӕнхъизы Топтыгойы тыхст ӕмӕ фӕлгъауы пъырыстыфы домӕнтӕ. Ӕнӕфсис чиновник ӕрдо-мы фылдӕр проценттӕ — бӕзджындӕр хӕйттӕ.
Хуымӕтӕг ситуаци райрӕзы ӕмӕ дзы рауайы драмой сюжет. Быцӕу расайы загъд ӕмӕ хыл. Хурмӕ калынц сӕ митӕ, сӕ сау хъуыддӕгтӕ. Абырӕг, цы у, уый у. Фӕлӕ, пъырыстыф цы у, уый фенӕнт дзыллӕтӕ. Уый у хуыснӕгӕй хуыснӕгдӕр. Уый у дыдзӕсгом, фӕлитой, тугцъир. Ирон лӕппуйы абырӕг, чи зоны, йӕ уавӕртӕ скодтой. Топтыго фыдгӕнӕг сси барвӕндӕй. Абырӕгмӕ ис лӕджыхъӕд, ис ӕм йӕхи уӕздандзинад. Чиновник цух у уыцы миниуджытӕй. Раст ын уайдзӕф кӕны Батырбег: «Уый фӕстӕ куы зӕгъӕм, уӕд ӕмбалгеп дӕр нӕ бӕззыс. Ӕвзӕргӕпджытӕм дӕр йс сӕхи-мидӕг ӕууӕнк. Дзырдыл хӕцын хъӕуы». Афтӕ азымджын ӕрцыд пъырыстыф социален ӕмӕ морален ӕгьдауӕй, разынд йӕ мӕра зӕрдӕ, йӕ уды хъуына дуне. Фӕлӕ йӕ Арсен ууыл дӕр кӕм уадзы! Фӕсыкк йӕ фӕстаг ныфс — Батырбег ын йӕ бӕх аскъӕрдта. Ныууагъта йӕм фыстӕг. «Дӕ бӕх дын ласын: ӕгӕр хорз у дӕуӕн. Дӕ хуызӕн хуы ууыл куы бада, уӕд уый стыр тӕригъӕд у...»
Ӕфхӕрд ӕрцыди фыдгӕнӕг. Ӕрхауд йӕ на-мыс, фӕхъӕн ис йӕ цин. Фӕливаг у хъысмӕт фыдгӕнджыты дунейы. Ӕвзӕрдзинадӕн нӕй ӕмбӕхсӕн. Хӕрам нӕ тайы. Ахӕм у Арсены эти-кон хатдзӕг. Фыссӕг ӕвдисы нывтӕ, йӕ геройты не скӕны йӕ хъуыдытӕ дзурӕг, йӕ сюжетты нӕй ӕргом социален быцӕутӕ, тохгӕнӕг хъай-тартӕ. Уый фӕдыл ӕй азымы дардтой йӕ кри-тиктӕ. Фӕлӕ фидар у Арсены реализм, бӕрзонд у йӕ дӕсныйад. Йӕ хӕс уыд паддзахы хицауады фыдӕгъдӕуттӕ равдисын. Абырӕджы бӕсты фӕзми-
47
наг герой куы уаид радзырды, уӕд уацмыс рауада-ид джиппыуагъд. Фӕлӕ куырыхон нывгӕнӕг рав-дыста царды иу фӕзынд. Смета тыхбары хъузоны гамхуд, иннӕмӕй, фӕхицӕн кодта адӕм ӕмӕ абырӕджы кӕрӕдзийӕ ӕмӕ афтӕмӕй мӕнг да-утӕй бахызта хохӕгты намыс.
Бирӕ хуызтӕ ис хицауад ӕмӕ фыдгӕнджыты бастдзинӕдтӕн. Фӕллойгӕнӕглӕджы иудадзыгхъуы-дис уыдонӕй йӕ бартӕ хъахъхъӕнын. Хъуыдис ӕй уӕззау хъалонтӕ фидын, хӕдзары хъуӕгтӕ ӕмпъу-зын. Хъуыдис ӕхца. Уый тыххӕй хъуыд кӕнӕ Уӕрӕсемӕ ӕххуырсты цӕуын, кӕнӕ базар кӕнын. Ӕхца ирон лӕгӕн ӕвзарын кодта ног фӕлварӕнтӕ, йе знӕгтыл ын бафтыдта сӕудӕджерты. Ӕниу афтӕ уыд зӕхкусӕджы уавӕр Уӕрӕсейы дӕр. Стыр сатирик М. Е. Салтыков-Щедрин фыста: «Деньги — это кровная язва крестьянского быта... Ради них он обязывается урвать от своего куска нечто, считающееся «лишним», и свезти это лишнее на продажу в город... ради них его обсчитывает, обмеривает и ругает скверными словами купец или кулак; ради них в самой деревне его держит в ежовых рукавицах мироед... В городе он отстаивает себя до последней крайности, но почти всегда без успеха, потому что городская обстановка ошеломляет его; там все бары живут да купцы, которые тоже барами смотрят, — чуть что, и городовой к ним на помощь подоспеет, в кутузку его, сиволапого, потащат. Где ему, темному и безграмотному мужику, спастись от всех ловушек, которые специально для него расставлены?»2*. Раст ахӕм уавӕ-ры бахауд радзырд «Тохы бон»-ы герой Додти дӕр.
Уынаг уыд Арсены цӕст, — царды бирӕ
2"С а л ты ко в-Щ с д р и н М. Е. Собр. соч. в 10 томах, т. 9. - М.: Правда, 1988, 110-111 ф.
48
фӕзындтӕй ацахсы ӕмӕ ӕрхӕцы ахъаззагдӕртыл. Уыцы фӕзындтӕй у Додтийы хабар дӕр. Мӕгуыр хъӕууон лӕг горӕты ауӕй кодта сугтӕ. Сӕ аргъ — йӕ цин, йӕ ныфс, йӕ хъуӕгтӕ ӕмбӕрзӕн. Фӕлӕ йын йӕ тугвӕллой къӕйных ӕмӕ ӕдзӕсгомӕй сайы ӕмӕ исы дуканийы хицау.
Додтийы бахъуыд йӕ ис ӕмӕ йӕ ном хъахъ-хъӕнын. Фидистӕй йын ӕфхӕрынц йӕ намыс. Къоста фыссы, зӕгъгӕ, хохӕгтыл «цуан кӕнын хъазахъӕн ӕрӕджы дӕр ма уыд хиирхӕфсӕн хъазт. Надтой ӕмӕ сӕ мардтой, гӕнӕн ӕмӕ сын амал кӕм уыд, уым...»29. Уыцы хъуыддаг хорз зыдта Арсен дӕр ӕмӕ йӕ ӕвдисы ӕцӕг хуызты. «Додти, йӕхи ӕмбарын куы байдыдта, уӕдӕй фӕстӕмӕ зыдта, паддзахы хицӕуттӕ сӕхицӕн хӕсыл кӕй нымайынц хӕххон адӕмы ӕфхӕрын, зыдта, Кав-казмӕ цы уырыссӕгтӕ ӕфты, уыдонӕн дӕр сӕ хъӕздгуытӕ ахӕм зондыл хӕст кӕй сты», — фыссы автор. Бонджын сӕудӕджер зоны: тых ӕмӕ закъон йӕ фарс сты, ӕмӕ йӕм ӕнцон кӕсы хо-хаджы бафхӕрын. Ӕхцаджын барджын у, барджын — хӕлд, ӕнӕфсарм, ӕгъатыр. Фӕлӕ нӕ зоны, ӕндӕр тых дӕр кӕй ис, уый. Уыцы тых у ироны намыс, Къоста «рыцарская неприкосновенность чести» кӕй хуыдта, уыцы намысон фӕтк. Нӕ уыд ӕцӕг закъон Уӕрӕсейы. Додти йӕ зӕрдӕ дардта ӕрмӕст йӕхи хъаруйыл. Ӕмӕ йӕ кусӕнгарзы бӕсты бахъуыд хӕцӕнгарз райсын. Хъамайӕ амары йе зна-джы. Сыбыры тасӕй хъавы лидзынмӕ, разы у абырӕджы хъысмӕтыл дӕр. Фӕлӕ рӕдийы. Нӕй лидзӕн царды зилдухӕнӕй. Фыдгӕнджыты дуне ӕхгӕд зылд у. Иунӕг хохагыл ӕрхъула вӕййынц базаргӕнджытӕ. Ӕмӕ йыл скодта тохы бон. «Уым
29Х с т а г у р о в Коста. Т.1У, 192 ф.
49
Додтийы зӕрдыл ӕрбалӕууыди, сӕ хъӕуы-иу куыд мардтой ӕрра куыдзы...» Ныр ахӕм уавӕры ба-хауд йӕхӕдӕг. Уынгӕджы ран йӕ фӕстаг фӕндон уыд: «Ӕй-джиди, адон ӕппӕтӕн иу хъамайы цӕфӕй барӕхойӕн куы уаид!» (1-аг вариант). Уый уыди тыхст уды ӕгъатыр бӕллиц.
Геройы мӕлӕт сси радзырды апп. Архайд цӕуы зилгӕ дымгӕйау. Динамизм сси тӕссаг ӕлхъывд. Сюжет рӕзы, ӕмӕ уынӕм зӕрдӕхалӕн ныв. Лӕг йӕ астаздзыд лӕппуйы кӕугӕйӕ фӕуагьта уӕрдо-ны. «Цӕй, — загъта, — сывӕллоны исчи бахӕццӕ кӕндзӕн хӕдзармӕ». Ӕнцон ын нӕ уыд ахӕм хъу-ыддагмӕ ӕрцӕуын. Фӕлӕ тыхст раны йӕ сӕр йӕ кой сси, ӕмӕ йын хуыздӕр гӕнӕн нал уыд. Лидзы — сурынц ӕй. Хъуысынц ӕм сӕ хъӕр, сӕ къӕхты уынӕр, сӕлӕф-лӕф. Нымӕт ӕй хъыг дары, фӕлӕ йын нӕй аппарӕн. Фӕстӕдӕр, «зӕхмӕ куы хауди, уӕд ма иу хъуыды ферттывта йӕ сӕры магъ-зы: «Нымӕт мӕ фесӕфта, ӕппарын ӕй хъуыди!» Уый уыд тыхст уды ӕртыккаг фӕндон — фӕсмоны домӕн. Нымӕт аппарын йӕ цӕст нӕ уарзта ӕви йын лидзгӕ-лидзын фадат нӕ уыд? Нӕ, ӕвӕццӕгӕп ӕй ӕндӕр тых нӕ уагъта йӕ дзаума фесафын. Радзырд «Ӕхцайы чырын»-ы ис ахӕм хабар: кӕмдӕр «бӕхтӕ давгӕйӕ, йӕ худ ӕмӕ йӕ нымӕт чи ныу-уагьта», уыцы лӕг мӕлӕты бонмӕ баззад фидис-сагӕй. Додти йӕ сӕрмӕ нӕ хаста ахӕм ӕгад ми.
Хъахъхъӕны йӕ цард мӕгуыр зӕхкусӕг, аслам ӕй нӕ дӕтты. Фӕлӕ хӕрамы дупейы раст лӕг фыдгӕнджыты амӕттаг у. Марынц ӕй ӕвирхъау мардӕй. Сӕ ныхӕстӕ ӕмӕ сӕ цӕфтӕ ӕмхуызон ӕвдисынц, кавказӕгтӕм цы фыдӕх зӕрдӕ дарынц, уый. Уыцы ӕнӕуынондзинад уыд колониалон политикӕ ӕмӕ шовинистон идеологийы фӕстиуӕг.
Арф хъуыды ис радзырды финалы. Городовой иуварсӕч каст фыдракӕидмӕ, ныр хъуыддаг куы 50
ахицӕн, «уӕд йӕ уасӕн сындӕггай йӕ дзыхмӕ схаста ӕмӕ фӕдисы ӕхситт ныккодта». Арсен фелвӕста царды ӕмбӕрзӕн, фегом кодта ӕхсӕна-ды хъӕнтӕ, равдыста, сӕудӕджертӕ, хицауад ӕмӕ сӕ хъузӕттӕ ӕмзонд, ӕмдзӕхдон кӕй сты, уыцы ӕнусон хӕрам.
Арсенӕн бантыст ирон зӕхкусджыты цард ӕппӕтвӕрсыгӕй равдисын. Ӕлдарад, хицауад, ба-зарад — уыдон ссӕстой адӕмы бартӕ, нӕ сӕ уагъ-той царды рухсмӕ, истой сын сӕ амонд. Хӕрам тыхтыл ӕфтыдысты дин ӕмӕ зӕронд ӕгъдӕуттӕ дӕр. Афтӕмӕй адӕм уыдысты вазыгджын дӕлба-рон уавӕры, уӕззау ӕфхӕрды бын. Арсен уыцы фыд рӕстӕг ӕвдисы реалон нывты, реакцион ӕгъдӕуттӕ ӕмӕ закьонты зианхӕссӕг мидис ӕргом кӕны хицӕн фӕлтӕртӕ ӕмӕ хицӕн удгоймӕг-ты хъысмӕттӕй. Арсены гуманизм у ирд ӕмӕ бӕрзонд. Йӕ хъарӕг дӕр ӕмӕ йӕ худӕг дӕр ӕвзӕрынц адӕмыл сагъӕсӕй, адӕмы мӕтӕй.
V
Арсены сфӕлдыстады зынгӕ бынат ахсы ахуыр-дзау фӕсивӕды хъысмӕт. Йӕ заманы иры кӕстӕртӕ зӕрдиагӕй тырныдтой ахуыр кӕнынмӕ, фӕндыд сӕ ахуырады фӕрцы сӕ цард аразын, адӕмӕн рухс хӕссын. Уыцы уавӕр уыд ирон царды иу хуыз ӕмӕ рохуаты нӕ баззад курдиатджын фыссӕгӕй. Уавӕр уыди вазыгджын фӕзыид ӕмӕ сфӕлдыстадӕн лӕвӕрдта хъӕздыг ӕрмӕг, хъуы-дыгӕнӕг нывгӕнӕджы ӕфтыдта бирӕ сагъӕстыл.
Зын уыд ахуырдзау фӕсивӕды цардвӕндаг, уӕ-ззау уыд сӕ хъысмӕт. Ахуырӕн хъӕуы фадат ӕмӕ фӕрӕзтӕ. Уыдонӕй хъуаг уыдысты ирон адӕм, уӕл-дайдӕр та мӕгуырты фӕлтӕртӕ. Къазнайы хардзӕй ахуыр кодтой иугӕйттӕ — бонджынты фырттӕ.
51
Иннӕ ахуырдзаутӕн сӕ цард уади хъизӕмар, сӕ ахуыр цыди тухӕнтӕй. Афтӕ уыд Къостайы уавӕр, афтӕ рауад Арсенӕн йӕхи хъуыдцаг дӕр.
Арсен царды фӕзындтӕм кӕсы арф ӕмӕ ӕппӕтвӕрсыгӕй, ӕвзары сын сӕ аххосӕгтӕ, сӕ ратӕдзӕнтӕ. Ахуырдзауты ӕрхӕндӕг хъысмӕт ӕвдисгӕйӕ, фыссӕг ӕргом кӕны ӕхсӕнады хъӕнтӕ, адӕмы ахастытӕ, сӕ зонд ӕмӕ сӕ удыхъӕд. Ирон цардмӕ ӕрбанхъӕвзта капитализ-мы тӕваг. Хӕлди патриархален цардӕвӕрд, хӕлд бинонты фыццагон фӕтк. Исбон ӕмӕ пайда бацыдысты сӕ тыхы, разындысты аргъгӕнӕн эта-лонтӕ. Мулкон-базарадон ахастытӕ алцы дӕр уагь-той сӕхи джиппы: адӕймаджы намыс, бинонты ахастытӕ, хӕлардзинад, ӕппынфӕстаг, уарзт дӕр. Ӕхца ӕмӕ бынат систы царды нысан. Ӕрдзон ӕнкъарӕнтыл фӕтых пайдайы монц. Фыдӕлтӕм уыд гуманистон ныстуан: «Хуыцауы хорзӕхӕй адӕ-мы хорзӕх хуыздӕр у». Ныр йӕ бӕсты фӕзынд ног, меркантилен арфӕтӕ: «Паддзахы хорзӕх дӕ уӕд!» «Хуыцау дӕ афицер скӕнӕд!» Къуыдипп чызг йӕ кьайагӕй лӕгдзинад нал домдта, фӕлӕ йӕ ӕвзӕрста, афицер кӕнӕ студент у ӕви нӕу, уымӕй. (Кӕс Арсены карикатурӕ.) Афтӕ ивтой ӕмӕ хӕлдысты царды намысон бындуртӕ.
Уӕззау ӕмӕ сындзӕхгӕд уыд Арсены цардвӕ-ндаг. Афтӕ уыд йӕ геройты хъысмӕт дӕр. Йӕ уацмыстӕ «Цыппар ӕмӕ ссӕдз боны» ӕмӕ «Ӕнӕном радзырд» сты автобиографией. Йӕ царды хабӕрттӕ фыссӕг аивадон ӕрхъуыдыйы фӕрцы скодта литературой фӕзындтӕ.
Радзырд «Цыппар ӕмӕ ссӕдз боны» у, чи ’рцыд, ахӕм ӕнахуыр диссаджы хабар. Арсен ныфсхаст новатор уыд. Ирон прозӕйы ахӕм цаутӕ ӕндӕр ничи ӕвдыста. Цард хӕст у. Фӕлӕ хӕст цӕуы бирӕ хуызты. Зӕрдыл ӕрлӕууы В.
52
Гаршины радзырд «Цыппар боны». Арсен ӕй зыд-таид ӕнӕмӕнг. Уым салдат Иванов угӕхсӕн кӕны тугкалӕн хӕсты быдыры. Ирон радзырды ар-хайӕг Тотырадзӕн дӕр цард лӕгӕвзарӕн у. Уый ис моралон хӕсты. Фӕлӕ Тотырадз герой нӕу, уый у гыццыл адӕймаг: йӕ тых цы амоны, уымӕй тох кӕны йӕ цардыл, йӕ амондыл, фӕлвары йӕ уавӕртӕй фервӕзыныл, фӕлӕ йӕ бон ницы у, ӕмӕ йӕ басӕттынц йӕ уавӕртӕ, царды цалх атулы йӕ зӕрдӕйыл, ӕгьатыр ӕгьдӕуттӕ йын ныссӕндынц йӕ бӕллицтӕ.
Хъӕууон лӕппу Тотырадз каст фӕци семинар, кусы ахуыргӕнӕгӕй. Зын уыд хъӕууон аху-ыргӕнӕджы цард уӕды рӕстӕджы30. Фӕлӕ дзы уыдис цӕрӕн, йӕ куыст чи уарзта, уымӕн. Цард дзаг у ӕнӕнхъӕлӕджы цаутӕй. Арсен сӕ бавзӕ-рста йӕхиуыл (кӕс йӕ «Автобиографи»). Цӕхгӕр фӕзилӕн разынд Тотырадзы цардвӕндагыл дӕр, ӕмӕ йын уый йӕ хъысмӕт аивта. Ахуыргӕнӕг дзырдта скъоладзаутӕн: «Ӕз нӕ цӕуын аргьуанмӕ, сымах, куыд уӕ фӕнды, афтӕ кӕнут». Ахӕм сӕрибар зон-дахаст ын нӕ ныббарстой дины кусджытӕ: лӕппу фӕхауд йӕ бынатӕй, баззад ӕгуыстӕй. Мӕгуыр ӕмӕ тыхст адӕймагмӕ низтӕ дӕр ӕмхиц сты. Тӕфсӕг ыл фӕзынд, ӕмӕ бынтондӕр ӕрхауд ӕдзӕллаг уавӕрмӕ. Ӕвӕгӕсӕгӕй сӕфы йӕ райгуы-рӕн хӕдзары. «Баихсыдис Тотырадз дыууӕ азы дӕргьы... Мӕрдонхуыз цӕсгомыл йӕ цӕстытӕ хъилӕй баззадысты», — фыссы автор. Цард ӕнӕбон рынчыны аппӕрста фӕсвӕдмӕ. Никӕй хъӕуы, ничи йыл тыхсы. Сбадт ыл ӕвзӕр ӕмӕ ӕввонгхоры ном.
Тотырадзӕн фӕзынд ӕнӕнхъӕлӕджы фадат: сау-
3“Х етагуров Коста. Церковноприходские школы в Осетии // Собр. соч. в 5 томах, Т. IV. — М.: АН СССР, 1960, 292-295 ф.
53
джын ын бахӕс кодта хъӕуы цӕрджыты номхыгьд саразын. Ныфс бацыд фӕллад ӕмӕ ӕфхӕрд зӕрдӕйы. Кусы ӕнувыдӕй, 24 боны фыдӕбон кӕны. Фӕлӕ хуымӕтӕг адӕймаг нӕ зоны царды фӕтк, адӕмы хинтӕ. Мыздыл нӕ бадзырдта, ӕмӕ йӕ сауджын фӕсайдта ӕгъатырӕй. Диссаг у йӕ хуымӕтӕгдзинад: дины кусджыты азарӕй фехӕлд йӕ цард, уӕддӕр та сыл баууӕндыд. Фыссӕг тынг бӕстон равдыста хуымӕтӕг лӕппу ӕмӕ сауджыны фембӕлд, сӕ интересты быцӕу. Кусӕг ныфс-джындӕр куы разындаид, уӕд ын Хуыцауы минӕ-вар сразы уыдаид фылдӕр бафидыныл. Фӕлӕ мӕгуыр ӕнӕбон у, ссӕст адӕймаг дӕлдзиныг вӕййы ӕмӕ ӕфхӕрд уымӕн ӕййафы. Афтӕ у йӕ трагеди.
Арсен контрастен нывты ӕвдисы царды ныхмӕвӕрд фӕзындтӕ. Иу нывы сауджын ӕмӕ диакъон стигьынц мӕгуыр лӕджы: иу сахатмӕ йын цы хъуыддаг акодтой, уымӕн домынц туман— закъон, дам, афтӕ амоны. Иннӕ нывы Тотыра-дзы уӕззау куыстӕн аргь кӕнынц ӕртӕ сомы. «Нӕй кад мӕгуырлӕгӕн йӕ куыстӕн!» Ам фӕзы-ны ног архайӕг — аргьуангӕс Дзибо. Уый у цы-бырзонд ӕмӕ ӕдзӕсгом фӕсдзӕуин, уый чъи-зитыл ӕлгъ нӕ кӕны, нӕй йӕм адӕймаджы сӕры-стырдзинад. Уый абазитыл мӕрзы сауджыны скъӕттӕ ӕмӕ ныр хӕлӕгӕй мӕлы Тотырадзы ӕртӕ соммӕ. Ацы уавӕр дӕр царды трагизмы ӕвдисӕн у: ӕнӕзонд нӕ зоны аргъ кӕнын зондӕн, нӕ йӕ быхсы, нӕ йӕ уадзы йӕхицӕй уӕлдар схизын. Тыхбар ӕмӕ дины ӕмрӕнхъ къу-ымыхдзинад ӕмӕ йӕ хъузон эгоизм сӕттынц кур-диат ӕмӕ зонды тых. Уыдон ӕмхуызон эксплуата-ци кӕнынц адӕймаджы хъару. Базарадон ахастытӕ кӕм ис, уыцы ӕхсӕнады ӕнӕмӕтӕй цӕрынц бонджынтӕ ӕмӕ коммӕгӕс фӕсдзӕуинтӕ, уым
54
сыгьдӕгзӕрдӕ адӕймагӕн нӕй цард ӕмӕ амонд ссарӕн.
Арсен ацы хабӕрттӕ цардӕй исы. Фыссӕджы реализм бацыд йӕ тыхы, ӕвдисы карз ӕцӕгтӕ, ӕргом кӕны ӕхсӕнады моралон ахастытӕ, эгоизмы уидӕгтӕ. Нал ӕууӕнды йӕ персонаж уарзт ӕмӕ хӕстӕгдзина-дыл. Тотырадзы фӕлгонц традицион уыд уырыссаг литературӕйы. Цард кӕй бадомдта, ахӕм ссӕст интеллигенты хъысмӕт нын ӕвдисы Къоста дӕр йӕ поэмӕ «Чердак»-ы. Уым Владимир хъуыды кӕны Тотырадзы хуызӕн, фӕлӕ йӕ фӕнды ӕууӕндын хорздзинадыл. Уыцы ӕууӕнк нӕй, зӕгьгӕ, уӕд цӕрын зын у суанг Лермонтовы сӕрыстыр Демонӕн дӕр — уый хуымӕтӕджы нӕ дзуры: «Хочу я с небом примириться, хочу любить, хочу молиться, хочу я веровать добру». Ахӕм фӕндон фӕзыны Къостайы героймӕ дӕр, кӕд ыл хӕларӕй, уарзонӕй иууылдӕр сӕ къух систой, уӕддӕр:
Как! Нет, по-твоему, любви. Нет чувств родства, и дружбы пет, Нет даже нравственности, долга?
Фӕстагмӕ Владимир афтӕ нал фӕрсдзӕн, диссаг ӕм нал кӕсдзӕн адӕмы эгоизм, уыцы рӕсугьд ӕнкъарӕнты сӕфт.
Ӕнгӕс уавӕры бахауд «Ӕнӕном радзырд»-ы персонаж Тего дӕр. Уый ахуыр кодта реалон скъо-лайы. Уыди бинонты ныфс, ӕмӕ йӕ дарынц буцӕй, кӕнынц ӕй хъулон уарзт. Каникулты сӕхимӕ куы ссӕуы, уӕд ыл хъӕубӕстӕ сӕмбӕлынц арфӕтимӕ; уынгты куы фӕцӕуы, уӕд ӕм чызджытӕ цыбӕлӕй кӕсынц кауы хуынчъытӕй, йе 'мгӕрттӕ йӕм хӕлӕгӕй мӕлынц. «Амондджын адӕймаг у, йӕ бонӕй уӕд!» — дзурынц йӕ зонгӕтӕ. Фӕлӕ цард тӕбӕгъы донӕй хъауджыдӕр нӕу. Мӕгуы-
55
ры амонд мӕнгӕфсон у. Тего фӕрынчын, скьола каст фӕуын йӕ бон нал баци. Иугӕр афицер, инженер, кӕнӕ дохтыр не~ сси, уӕд никӕйуал хъӕуы. Суанг бинонты дӕр. Йӕ бон уыд Н. Гого-лы мӕгуыр нывгӕнӕг Пискаревы ныхӕстӕ зӕгъын: «О, как отвратительна действительность!» Фӕлӕ уый йӕ катай ӕвдыста ӕндӕр хуызы. «Хъу-ыды кодта Тего йӕ цардӕвӕрды тыххӕй. Ӕцӕгӕлӕттӕ ӕмӕ дард хӕстӕджытӕ цыфӕнды кӕнӕнт. Уыдон ын стыр лӕг суын ӕнхъӕл куы уыдысты, уӕд ын йӕ зӕрдӕ ӕлхӕдтой: чи зоны, искуы куыд вӕййы, цы вӕййы... Ницы дзы рауа-ди, зӕгьгӕ, уӕд та йӕм сӕ чъылдым сыздӕхтой. Фӕлӕ мӕнӕ йӕ ныййарджытӕ — йӕ фыд, йӕ мад! Уыдоныл та цы ’рцыди? Буц митӕ, буц хӕринӕгтӕ ферох сты. Комкоммӕ йын нӕма зӕгьынц, зӕгьгӕ сын сӕ кӕрдзын лӕвар хӕры. Уый нӕ, фӕлӕ йӕм рӕстмӕ дзургӕ дӕр нал кӕнынц... Уый дын хионы уарзондзинад. Кӕд дӕм исты ӕнхъӕлмӕ кӕсынц, уӕд хорз, кӕд нӕ, уӕд ӕцӕгӕлонӕй фыддӕр...»
Эгоизмӕн арӕнтӕ нӕй. Тегойы цард никӕй ӕндавы. Фӕлӕ йӕ зонд ӕмӕ йӕ ахуырад кӕйдӕрты бахъӕуынц. Адӕмӕн фыссы хьуыдда-джы гӕххӕттытӕ. Цы дзы ратоной, уый — сӕхи. Ахӕм у сӕ царды фӕтк, сӕ моралон принцип. Адӕймаг свӕййы, кӕимӕ цӕры, уыдон хуызӕн. Афтӕ у царды ӕвирхьау закъон. Эгоизмы хъӕстӕ халы Тегойы удыхъӕд. Байста йын йӕ ныфс, йе 'ууӕнк. Ныр ын йӕ зӕрдӕйӕ ласы гуманизмы уидӕгтӕ. Тыхӕй йӕ тӕры базарадон ахастыты цъымарамӕ. Лӕппу смӕсты адӕммӕ (хъӕубӕстӕм) ӕмӕ гӕххӕтт лӕвар нал фыссы. Фӕлӕ йӕ бон нӕу йӕхи бынтон аивын, йӕ намыс ын нӕ дӕтты уыцы бар. Сысты сыгъдӕгзӕрдӕ лӕппу хъӕуӕй ӕмӕ ацӕуы горӕтмӕ. Бафты «ӕгуыст интеллигент-
56
ты ӕфсадыл». Фыссы уацхъуыдтӕ ӕмӕ амал кӕны мамӕлайы къӕбӕр. Фӕлӕ нӕй лидзӕн уавӕртӕй, нӕй лидзӕн адӕмӕй. Ам дӕр ӕй ӕнцой нӕ уадзынц, пайда дзы кӕнынц, марды ӕрчъитӕ чи раласдзӕн, мард бӕхы барц чи ралвындзӕн, уыдон. Тӕдзынӕгӕй—цыхцырӕгмӕ. Афтӕ у йӕ хъысмӕт ӕргомзӕрдӕ хуымӕтӕг адӕймагӕн.
Арсен схъомыл европӕйаг реализмы традици-тыл. Ӕмхиц нӕ уыд таурӕгъон геройтӕ ӕвди-сынмӕ, мысгӕ идеалтӕ нывӕндынмӕ. Амынд радзырдтӕ сӕ мидисӕй дард сты таурӕгьон сю-жеттӕй, дзуапп нӕ дӕттынц соцреализмы эстетик-ӕйы домӕнтӕн. Уымӕ гӕсгӕ сыл советон зама-ны калд критикӕйы цӕхӕр. Вульгарон социоло-гизмӕй ӕнхъизынц Епхиты Тӕтӕрийы хатдзӕгтӕ. Ахуыргонд критик Тегойӕн дӕтты ахӕм характеристика?: «Мӕнгарддзинады ныхмӕ хӕцыны бӕсты йӕхи лидзынмӕ барӕвдз кодта. Алидзын та, кӕй зӕгьын ӕй хъӕуы, уыд ӕнцондӕр ӕмӕ ӕнӕфыд-былыздӕр фӕндаг». Дарддӕр фыссы: «Тегойы ху-ызӕн интеллигенттӕ... уыдысты адӕмы къуылым-пыгӕнӕг сӕ сӕрибармӕ бӕллицы хъуыддаджы. Се стырдӕр протест уыд ӕхсӕнады ныхмӕ — тӕргай фӕуын»31.
«Марксистом» критик, реалон училищейы чи ахуыр кодта, уыцы мӕгуыр хъӕуккаг лӕппуйӕ домы тох кӕнын. Кӕй ныхмӕ, кӕм ӕмӕ цавӕр фӕрӕзтӕй хъуамӕ тох кӕна Тего? Уыцы фарст критик йӕхимӕ куы раттаид, уӕд ӕнӕсӕрфат хатдзӕгтӕ нӕ кӕнид. Тох кӕнынӕн фадат хъӕуы. Тего революцион фӕтӕг нӕу ӕмӕ йӕ бон нӕ уыд йӕ хъӕубӕсты революци саразын. Сӕйгӕ лӕппуйӕн
31Е п х и т ы Тӕтӕр и. Коцойты Арссп. — Орджоникидзе, 1955,46-47 ф.
57
йӕ бон нӕ уыд адӕмы къуылымпы кӕнын дӕр сӕ тохы фӕндагыл. Тохы уавӕр куы сӕвзӕрдаид йӕ хъӕуы, адӕм куы сыстадаиккой ӕфхӕрджыты ныхмӕ, уӕд Тего ӕмӕ Тотырадзӕй дӕр домӕн уыда-ид тохы бацӕуын. Мӕнг сты критики даутӕ, уыдон ницы бар дарынц марксистом эстетикӕйы домӕнтӕм, кӕд Тӕтӕри уый номӕй дзуры, уӕддӕр.
Иу рӕдыд йӕ фӕдыл расайы иннӕ рӕдыд. Тӕтӕри ӕрхӕссы марксист В. Г. Плехановы эстетикой принцип — «художник не отвечает за смысл речей, произносимых его героями», — фӕлӕ уӕддӕр ӕмсӕр кӕны Арсен ӕмӕ йӕ персонажты ӕмӕ фыссӕджы тыххӕй ӕрцӕуы мӕнг хатдзӕгтӕм: «Йе сфӕлдыстадыл зыны иппӕрддзинад ӕхсӕнады судзаг фарстатӕй... Нӕма у Арсены бон уыцы рӕстӕджы стыр ӕхсӕнадон фар-статӕ лыг кӕнын. Марксистон ахуырадыл нӕ фӕхӕст ис, ӕмӕ у куырм йӕ развӕндаджы. Йӕ алфамбылай ӕвзӕрдзинӕдтӕ уыны, ӕхсӕнады хъуагдзинӕдтӕ уыны ӕмӕ сӕ ӕвдисы, куыд ӕмбӕлы, афтӕ, куыд цӕстдарӕг фыссӕг, фӕлӕ, цы бакӕнын хъӕуы, уый нӕма амоны йӕ кӕсджытӕн»32. Адон сты ӕнӕбын-дур фаутӕ, дзӕгьӕлы азымтӕ. Арсен уыд нывгӕнӕг ӕмӕ, цы уыдта, уый ӕвдыста, куыд ӕмбӕлы, афтӕ. Фыссӕджы куыстӕн нӕй уымӕй хуыздӕр аргъ скӕнӕн! Иугӕр, цы уыны, уый ӕвдисы, уӕд иппӕрд нӕу ӕхсӕнады судзаг фарстытӕй. Уыны, уӕд куырм нӕу. Раст ӕмӕ этикон нӕу фыссӕгӕй марксистон аху-ырад домын. Арсен партион скьолайы нӕ ахуыр код-та. Ӕниу, Марксизм-ленинизмы институт каст чи фӕци, ӕхсӕнадон наукӕты доктор чи сси, уыдонӕй дӕр цалмӕ уыд марксистон зондахаст? Науӕд чи зыдта ӕмӕ чи зоны бӕлвырд, цы бакӕнын хъӕуы, уый? Уыцы фарстытыл Тӕтӕри ӕмӕ йӕ заманы критиктӕ
32Е п х и т ы Т ӕ т ӕ р и. Коцойты Арсен. — Орджоникидзе, 1955, 47 ф.
58
нӕ сагьӕс кодтой, уымӕн ӕмӕ сӕ нӕ хъуыди хъуыды кӕнын, — уыди сын цӕттӕ дзуаппытӕ партийы историйы.
Епхийы-фырты хатдзӕгтыл ӕмткӕй разы у Джу-сойты Нафи дӕр, фӕлӕ уымӕ фаг нӕ кӕсынц Тӕтӕрийы азымтӕ ӕмӕ сӕ кӕны «бӕлвырддӕр ӕмӕ вазыгджындӕр». Нафи ӕмных кӕны Арсен ӕмӕ йӕ персонажты. Фыссы, зӕгъгӕ, йӕ зама-ны, ХХ-ӕм ӕнусы райдайӕны, уыдис революцией тох, ӕппӕтадӕмон (?) тох, политикон партиты ра-бырс-бабырс, ӕмӕ «Арсен ӕппӕт уыдонӕй йӕхи ахибар кодта, йӕ сӕр фесӕфта йӕ райгуырӕн къуымӕй, йӕ адӕмы цардӕй, ӕгӕрыстӕмӕй, ӕвзонг ирон литературӕйы аразыны куыстӕй дӕр»33. Нӕй ацы азымтӕн реалон бындур. Нӕй сын рӕгъмӕ хӕссӕн. Тыхми у ӕфсургъӕй цӕргӕсау тӕхын домын. Арсен нӕ уыд революционер. Ӕмӕ цы? Ныууадз ӕй йӕ адыл, фӕндон хорз кӕм и?! Тургенев ӕмӕ Толстой дӕр нӕ архайдтой революцион тохы, ӕмӕ сӕ уый тыххӕй чи фауы? Аргъ кӕнын хъӕуы, цы сарӕзтой, уымӕн.
Арсен цард адӕмы цардӕй, рыст сӕ риссӕгтӕй, тӕрхонмӕ сӕ хаста нывгӕнӕг фыссӕджы фӕрӕзтӕй. Йӕ райгуырӕн къуымӕй дӕр йӕ сӕр йӕ хъалӕй нӕ фесӕфта, афтӕ уыд йӕ заманы ирон интеллиген-цийы хъысмӕт. Къоста фыдӕбон кодта Стъарапол ӕмӕ ӕндӕр рӕтты. Нӕ хъусты зӕлы Илас Ӕрни-гоны хъарӕг: «Хӕрзбон, хӕрзбон, мӕ цард мӕ суры... Мӕ Иры сау къӕдзӕх, дӕ риуыл Мӕпӕн, ӕвӕдзы, нӕй фӕндаг...» Хауӕггаг уыдысты иннӕ фысджытӕ дӕр, уыдонимӕ Елбыздыхъо дӕр. Дӕсӕм азты уый дӕр ницы ныффыста — нӕ йын уыд фадат. Цы домӕн ис хауӕггагӕй? Кӕй ницы фыстой, уый сӕ
“Д жусо й т ы На ф и. Коцойты Арссп. — Цхнпвал, 1964, 42 ф.
59
аххос нӕу, уый уыдонӕн уыдис монон ӕмӕ сфӕлдыстадон трагеди. Науӕд, кӕд исты фыста Арсен, уӕддӕр ӕй чи зоны? Уыцы азты (1912-1917) иронау цыдис ӕрмӕст иунӕг журнал — «Чырыстон цард». Зонӕм, Арсен ӕмӕ дины кусджытӕ кӕрӕдзимӕ цы цӕстӕй кастысты, уый. Уымӕ гӕсгӕ уӕздан фыссӕгӕн йӕ намыс бар нӕ лӕвӕрдта дины журналы исты мыхуыр кӕнынӕн. Октябры фӕстӕ нӕ фысджытӕн фадат фӕци ӕмӕ ӕрыздӕхтысты Ирыстонмӕ, ӕнувыд ӕмӕ уӕлмонцӕй бавнӕлдтой ӕхсӕнадон, рухсадон ӕмӕ сфӕлдыстадон куыстмӕ. Ӕвзонг ирон литературӕйы ӕвӕрӕнтӕм хастой аивадон шедевртӕ, сӕ арфӕйаг куыстӕй тыхджын кодтой нӕ адӕмы фарн.
Уавӕрты амӕттаг фӕци студент Буцӕ дӕр («Царды зилдухӕнты»). Ӕнусы райдайӕны революцитӕ ӕнхъызтысты канд кълассон быцӕутӕй нӕ, фӕлӕ ӕхсӕнады моралон уавӕрӕй дӕр. Патриархален царды хӕлддзӕгтыл хӕмпӕлгӕрдӕгау ӕвзӕрдысты буржуазен фыдӕгъдӕуттӕ. Иуырдыгӕй уыд ӕвӕлмон хъӕздыг цард, иннӕрдыгӕй — гӕвзыкдзинад. Уыдон сты фыдракӕнд ӕмӕ хӕлдцзинады гуырӕнтӕ, уыдон кӕрӕдзийыл кӕм бамбӕлынц, уым сӕвзӕры тӕссаг цъымара, ӕмӕ йӕ тӕмӕлы ныгъуылынц ӕвӕлтӕрд, ӕнӕбон адӕмтӕ. Афтӕ рауад санибайаг лӕппуйы хъысмӕт уӕрӕсейаг стыр горӕты. Ху-ымӕтӕг лӕппу бахауд царды зилдухӕнты, нӕ баф-ӕрӕзта ӕнӕзонгӕ фыдӕгьдӕутты ныхмӕ лӕуу-ын ӕмӕ бабын ис. Ф. Энгельс фыста: «...понятно... как ирландцы, внезапно попадающие со столь наивными представлениями родового строя в большие английские или американские города, в среду с совершенно иными нравственными и правовыми воззрениями, — как легко такие ирландцы оказываются совершенно сбитыми с толку в вопросах морали и права, теряют всякую
60
почву под ногами и часто массами становятся жертвами деморализации»34.
Ахӕм сӕфты фӕндагыл цыдысты бирӕ хохӕгтӕ дӕр. Аргъӕутты дӕр ӕрмӕст иугай хъайтартӕ фӕуӕлахиз вӕййынц фыдбылызтыл. Арсен та реа-листон нывгӕнӕг у ӕмӕ ӕвдисы хуымӕтӕг адӕй-мӕгты хъысмӕт. Уӕрӕседзау Муссӕ сӕфтмӕ ӕрцыд иу хуызы. Ӕндӕр хуысы сӕфынц Хуы-байы-фырты уӕрӕседзаутӕ. Арсены персонажӕн дӕр ис йӕхи сӕфты истори, йӕхи хабар. Буцӕ уыд сыгъдӕгзӕрдӕ лӕппу, — тырны ахуырмӕ, фӕнды йӕ хорздзинӕдтӕ кӕнын, йӕ цӕсгом сыгъдӕгӕй дарын, йӕ бинонтӕ ӕмӕ йӕ хъӕубӕсты кад хъахъ-хъӕнын. Фӕлӕ фӕбырыд горӕты чъизитыл — ӕцӕгӕлон хӕлд моралыл. Фӕкалд, ӕмӕ ныппырх сты йӕ бӕллицтӕ. Ахӕм хъысмӕт уыд типикон фӕзынд уӕды царды. Фыссӕг ӕй ӕвдисы бӕстон, йӕ рӕзт цӕуы фӕд-фӕдыл, къӕпхӕнӕй къӕпхӕнмӕ. Буцӕ дис кӕны хӕлд ӕгъдӕуттыл, кӕны сыл ӕлгъ дӕр, фӕлвары сӕоныхмӕ лӕууын. Худынц ыл ӕнӕуаг ӕмбӕлттӕ. Йӕ фысым сыл-гоймаджы ӕнӕфсарм митӕй ӕркӕлы йӕ цӕссыг. Фӕлӕ йӕ уыцы ӕхсӕнад ласы йӕхи дунемӕ, йӕ цъымарамӕ.
Ӕлхъывдӕй ӕлхъывддӕр кӕны Буцӕйы психоло-гон уавӕр, ивы ӕмӕ иу афон райхӕлы. Царды бирӕ ис удсайӕнтӕ, хъӕстӕ мондӕгтӕ. Уыдон ацы хатт рацыдысты рӕсугьд фӕлгонцы — сылгойма-джы хуызы. Буцӕйыл ӕрцыд Н. В. Гоголы «Невский проспект»-ы геройы ӕмбисонд. Узӕлӕн кӕлӕнтӕ бакодтой лӕппуйы зӕрдӕйы дуӕрттӕ. Иугӕр баирвӕзтысты мидӕмӕ, уӕд калынц сӕ хъӕстӕ, кӕнынц сӕ халӕн куыст, ӕмӕ цадӕггай сӕфтмӕ ӕрцыд кӕддӕры уӕздан лӕппу.
ИМ а р к с К., Энгельс Ф. ПСС, т., 21, 52 ф.
61
Цаутӕн ис социален бындур. Хӕлддзинад цӕуы хъӕздыг хӕдзарӕй, буржуазен бинонтӕй. Хъал чызг Анет цӕры уӕгъдибарӕй, нӕ йӕ хъӕуы ку-сын, нӕй йын нысан, ӕмӕ хиирхӕфсӕн митӕ сты йӕ уӕвынад, йӕ царды мидис. Уый фӕхъӕстӕ ӕхсӕнады моралон тӕвагӕй ӕмӕ йӕ низ ӕфтауы ӕндӕртыл дӕр. Анет ӕмӕ Буцӕ дыууӕйӕ дӕр сты ӕхсӕнады амӕттӕгтӕ. Фӕлӕ бынтон не ’мбий-ынц, Буцӕ ироп цардӕй йӕ зӕрдӕйы цы ’фсарм рахаста, уый уидӕгтӕ. Уӕрӕседзауты хъысмӕт ӕвзаргӕйӕ, Цӕлыккаты Ахмӕт ӕрцыд ахӕм хатдзӕгмӕ, зӕгъгӕ, нӕй, хохӕгтӕ Уӕрӕсемӕ ма цӕуой, уый гӕнӕн, фӕлӕ хъӕуы афтӕ бакӕнын, «чтобы сделать их более устойчивыми в жизненной борьбе, давать им здесь, на родине, такой запас нравственной энергии, который дал бы им возможность проходить жизненную арену с меньшими падениями на дно грязного житейского болота»35. Буцӕ, ӕвзӕр низӕй куы фӕрынчын, уӕд фидиссаг цард йӕ сӕрмӕ не схаста ӕмӕ йӕхи амар-дта. Уыцы кӕрон уыд трагикон, фӕлӕ намысон уӕлахиз.
Цард Уӕрӕсейы ӕдзухдӕр уыд змӕст. Социален быцӕутӕ ӕмӕ йӕ ӕнӕсӕрфат закъонтӕ код-той ӕлхъывд уавӕрмӕ. Кавказы регионы уыцы уавӕр карздӕр кодтой национ ахастытӕ. Уӕлдай фылдӕр ӕнӕзакъон хъуыддӕгтӕ цыд тӕрхондоны. Уый арӕхдӕр рӕстӕвзарӕн нӕ уыд, фӕлӕ тыхӕв-зарӕн. Къоста уый тыххӕн фыста: «На Кавказе, при малом распространении государственного языка и изумительно плохой постановке дела предварительного дознания и судебного следствия, судебные ошибки возможны на каждом шагу. Примеров —
33Ц а л и к о в А. Обзор горской литературы // Утро гор. — Баку. 1910, I, № 91 ф.
62
бесконечное множество»16. Уыцы хъуыддаг дӕр нӕ аирвӕзт Арсены цӕстӕнгасӕй. Къӕрцхъус фыссӕг нын тӕрхондоны ӕбӕрнон куыст ӕвдисы Та-зырӕты хъысмӕтӕй.
Ирон лӕппу Тазырӕт, Арсены иннӕ ахуыр-дзау персонажтӕй хъауджыдӕр, кӕронмӕ ацыд аху-ыры фӕндагыл, сси прокурор. Фӕлӕ, закъон ны-выл ӕвӕрд кӕм нӕу, уыцы ӕхсӕнады амонд мӕнгӕфсон у, уым адӕймаджы цард тӕссаг уавӕры ис. Тӕрхондон нӕ домдта бӕстон куыст слестгӕнӕгӕй, уымӕн ӕмӕ йӕ не’ндзевта адӕйма-джы хъысмӕт. Уымӕ гӕсгӕ прокурор ахст лӕгӕн рахӕссын кодта марыны тӕрхон. Рӕстӕг цӕуы, цаутӕ ивынц кӕрӕдзи, цард йӕхӕдӕг ӕвдисы йӕхи — йӕ хъӕнтӕ дӕр ӕмӕ йӕ хӕрзтӕ дӕр. Раргом ӕцӕг фыдгӕнӕг. Тазырӕт бахауд уӕззау психологон уавӕры. Зоны йӕ азым. Зоны уый дӕр, ӕмӕ дзы тӕрхондон дзуапп нӕ бацагурдзӕн, — уым хуымӕтӕг лӕджы цард нымады дӕр нӕу. Фӕлӕ ис уӕлдӕр тӕрхондон — ӕфсарм. Уымӕн йӕ закъон ӕндӕр у. Уый домы рӕстдзинад. Уый агуры дзуапп алы хъуыддагӕн дӕр.
Ам дӕр Арсен радзырдӕн ссардта цӕхгӕр фӕзилӕн. Тазырӕт кусы шофырӕй. Иӕ сурӕт, йӕ уаг, йӕ ныхас ас-лӕджы хицӕн кӕнынц йе ’мкус-джытӕй. Йӕ интеллигентен ӕууӕлтӕ йын дӕттынц романтизмы геройты хуыз. Уыцы хуызы ис цыдӕр сусӕгдзинад ӕмӕ ӕвдисы, «Тазырӕты зӕрдӕйы цавӕрдӕр стыр хъуыды арф кӕй бады, уый». Стыр хъуыды уыд фӕсмоны катай. Арсен стӕм хатт, фӕлӕ арӕхстджынӕй пайда кӕны романтизмы фӕрӕзтӕй ре-алистон радзырды. Тазырӕт ӕнӕниз адӕймаг у, фӕлӕ йӕм фӕзыны, ӕнӕ аххосӕй ауыгьд чи ’рцыд, уый ӕндӕрг. Уыцы эпизодӕй фыссӕг ӕвдн-
“Хстагуров Коста. Амыпд чииыг, 192 ф.
63
сы йӕ геройы психологон уавӕр, йӕ хъизӕмар, йӕ азымы риссаг уӕз. Ахӕм удхар у фӕсмоны тӕрхон. Арсены эстетикӕйы бындур у рӕстдзинад. Прокуроры рӕдыд закъонӕй равзарынӕн царды нӕ уыд социален ӕмӕ барадон уавӕртӕ. Гуманизмы принциптӕм гӕсгӕ та йын хъуыд аргь кӕнын. Ӕмӕ фыссӕг тӕрхондон скодта геройы зӕрдӕйы — уый уыд моралон-намысон тӕрхондон, рӕстӕвзарӕн сыгъдӕггӕнӕн (чистилище). Тазырӕт кусы ӕну-выдӕй, сыгьдӕг кӕны йӕ уд ӕмӕ йӕ хъуыдытӕ, цӕуы монон рӕстдзинадмӕ.
Хъомысджын уыд Арсены курдиат, — арф ирт-ӕста царды фӕзындтӕ, сӕ аххосӕгтӕ, сӕ сӕйраг ӕууӕлтӕ. Фыссӕг иста актуален темӕтӕ, ӕвзӕрста ахъаззаг проблемӕтӕ. Ахуырдзау фӕсивӕд ӕмӕ ин-теллигенцийы хъысмӕтмӕ ӕркаст ӕппӕтвӕрсыгӕй, равдыста йын йӕ типикон хуызтӕ. Йӕ геройты уынӕм царды зилдухӕнты, социален быцӕуты, морален удхӕртты, нӕ сӕ уынӕм ӕрмӕст революцией змӕлды, — уымӕй, чи зоны, къахыр у йе сфӕлдыстады дуне, фӕлӕ ӕмткӕй Арсены аивад у царды айдӕн: уым ирдӕй зынынц йӕ рӕстӕг, йӕ бӕстӕ, йе ’мдугон адӕм.
VI
Арсены сфӕлдыстады парахатӕй нывӕфтыд ӕрцыдысты мидхӕсты цаутӕ.
Уӕрӕсейы царды Октябрь! агьоммӕ скарз сты национ, социален ӕмӕ идейон-моралон быцӕутӕ. Капитал (хъӕзн) ӕнӕфсис у, цас фылдӕр уа, уый-ас ноджы фылдӕрмӕ цӕуы. Хъӕуы йӕ ӕфтийӕгтӕ ӕмӕ пайдайы гуырӕнтӕ, уый дунейӕ аразы базар, адӕмӕй лӕмары туг ӕмӕ ӕппӕт тыхтӕ аслам куыстӕн, халы ӕгъдау, сафы ӕфсарм, хӕстӕгдзинад ӕмӕ уарзондзинад ивы базарадон ахастытӕй. Уыцы
64
ӕууӕлтӕ кӕнынц быцӕутӕм, быцӕутӕй ӕвзӕрынц хӕстытӕ. Хӕсты бацӕуынц адӕмтӕ ӕмӕ паддза-хадтӕ, хӕцынц кӕрӕдзи ныхмӕ иу бӕстӕйы ад-ӕмы социален фӕлтӕртӕ.
Ахӕм уавӕры уыд Уӕрӕсе. Хуыдтой йӕ адӕм-ты ахӕстон. Ӕмӕ дзы тохӕн нӕ уыд ӕнцайӕн. Уый фӕстиуӕгӕн уырыссаг литературӕйы фӕзынд сӕрмагонд жанр «ахӕстоны поэзи» («тюремная поэзия»), тохы зарджытӕ фыстой сӕрибар поэттӕ дӕр ӕмӕ, ахӕсты чи уыд, уыдон дӕр; ӕцӕгӕй дӕр ахӕстон «Шлиссельбург превратился в Парнас»37. Ирыстон уыд Уӕрӕсейы царды уылӕнты, сӕ тӕккӕ гуылфӕнты, сӕ карз фыцӕнты. Ӕмӕ махмӕ дӕр сӕнтыст ахӕстойнаг литературӕ. Къоста-иу хатгай зӕрдӕсастӕй фыста, зӕгьгӕ, ӕнӕбары ныууагьтон дзӕгьӕлӕй мӕ лирӕ, фӕлӕ мӕм азым ма хӕсс — «Свободные напевы Не гармонируют с бряцанием цепей». Уымӕн бӕстӕ уыд ахӕстон, фӕлӕ йӕ ныфс никуы саст ӕмӕ -иу ӕхсарджынӕй дзырдта: «В тюрьме ясней мне чудится свобода, Звучнее песнь с бряцанием цепей».
Цыди тох. Хицауад ӕмӕ бонджынтӕ уыдысты ӕгъатыр, ӕнауӕрдон, карз. Сӕрибар ӕмӕ рӕстдзинад чи агуырдта, уыдонӕн сӕ тӕрхон уыд ауындзӕн, ӕхст, науӕд ахӕстон ӕмӕ Сыбыр. Ад-ӕмы хуыздӕртӕ ӕмӕ сӕрхъызойтӕ хъӕрзыдтой паддзахы ныггӕндты. Елбыздыхъо—Назраны фидары, Цомахъ — Ревелы... Уыйадыл рӕзыд ирон ахӕ-стойнаг литературӕ. Елбыздыхъо йӕ радзырдтӕ «Откормленная», «Месть молодого горца» ӕмӕ ӕндӕрты ӕвдисы ахст адӕмы хъизӕмар. Сӕриба-рыл тохгӕнӕг цы зындон ӕвзары, уый нын ныв-ӕфтыд кӕны Цомахъы ӕмдзӕвгӕты къорд «Ахӕ-
37Вольпая русская поэзия ХУШ-Х1Х веков. В двух томах Т. I. — Л.: Сов. писатель, 1988, 58 ф.
3 Джыккайты Шамнл
65
стоны фыстытӕй». Датиты Ислам ӕмӕ Хъ. М. сӕ радзырдтӕ схуыдтой иу номӕй — «Ахӕстоны» (1907 аз). Уыцы темӕ йӕхицӕн арф бынат ӕркод-та Цӕлыккаты Ахмӕты (1882-1928) сфӕлдыстады. Йӕ поэтикон радзырдтӕ «За тюремной решеткой» ӕмӕ «В больнице» (чиныг «Чаша жизни», 1913) ӕвдисынц ӕвирхъау нывтӕ, ахӕст хохӕгты зын-дойнаг хъизӕмар. Йӕ мидисмӕ гӕсгӕ уыцы рӕнхъы лӕууы Ахмӕты ӕмдзӕвгӕ «Песня горца-узника» дӕр (1910 аз).
Ахӕстоны проблемӕ агайдта прогрессивен фыс-джытӕй алкӕй зӕрдӕ дӕр. Темӕ вазыгджын у. Йӕ иу къабаз у сӕрибармӕ тырнын. Арсены рӕстӕджы уыцы проблемӕ ӕппӕты бӕрзондцӕр систа Максим Горький. «Уарийы зарӕг» ӕмӕ «Уад-фидиуӕджы зарӕг» сты сӕрибары гимн. Уыцы тра-дицийыл фыст у Гӕдиаты Секъайы ӕмбисонд «Сӕгь ӕмӕ сычъи». Темӕ, кӕй зӕгьын ӕй хъӕуы, рагоп ӕмӕ традицион у. Ахӕм мотивыл арӕзт у, зӕгьӕм, Альфонс Додейы радзырд «Козочка господина Сегена» (йӕ чиныг «Письма с мельницы»-йӕ, 1869).
Арсен дӕр уыцы традицийыл сфӕлдыста аллегорией уацмыс «Цӕукъа ӕмӕ фыркъа» (1913). Ӕлвӕст сюжет снывӕста хъандзал ӕвзаг ӕмӕ хуызджыи нывтӕй. Архайд рӕзы цъӕт ивӕзы-нау, ис дзы хъомыс ӕмӕ поэтикон хъару. Ӕмбыд скъӕт у цард ӕмӕ ахӕстоны символ. Гуымыдза ӕрмахуыр фыркъа нӕ хаты цагьары уавӕр, уымӕн сӕрибарӕй ӕндзыг ӕнцой зынаргъдӕр у. Цӕукъа цӕры сӕрибары мондӕгтӕй, сӕхимӕ йӕ~ сайынц дунейы фидауц ӕмӕ уӕрӕх тыгъдад. Йӕ рухс бӕллицтӕ йӕ хӕссынц хъуына скъӕтӕй знӕт ду-немӕ. Йӕ хицау ӕй сайы рӕвдауӕн ныхӕстӕй, тӕрсын ӕй кӕны дунейы фыдбылызтӕй, ӕфхӕры йӕ тыхӕй, ардауы йыл тӕппуд ӕмбалы. (Афтӕ
66
кӕны хицауад, адӕмы змӕлдӕй куы стӕрсы, уӕд!) Фӕлӕ уыцы фӕрӕзтӕн сӕ бон нӕу сӕрибары монц ӕрмынӕг кӕнын, сӕрыстыр цӕукъайы бауромыи. Арсен ӕвдисы архайды динамикӕ мивдисджыты рӕзгӕ градаций®: «Уӕд цӕукъа ӕрлӕууыди скъӕты рудзынджы раз, ӕрбадти, асхуыста йӕхи зӕххӕй, атыдта рудзынг ӕмӕ агӕпп кодта кӕртмӕ». Сӕри-бар уды бирӕ ныфс ӕмӕ бирӕ тых ис. Цӕукъа ахызт ӕппӕт зынты сӕрты, фӕуӕлахиз тугдзых бир-ӕгьыл, суыдта бӕллиццаг дуне ӕмӕ йӕм цӕуы «дарддӕр ӕмӕ бӕрзонддӕр, дарддӕр ӕмӕ бӕрзонддӕр».
Уавӕртӕ ӕнхъызтысты ӕмӕ срӕмыгътой — ӕрцыд революци. Бонджынтӕ сӕ бартӕ нӕ лӕвӕрдтой фӕллойгӕнджытӕн, ӕмӕ райдыдта мидхӕст. Уый уыд стыр фӕлварӕн адӕмы фӕлтӕртӕн дӕр ӕмӕ хицӕн удгоймӕгтӕн дӕр. Революцийы арт сцырын кодта адӕмы фӕндиӕгтӕ, ныфс бауагъта ӕфхӕрдты зӕрдӕты. Сӕ сӕртӕ сметой ӕмӕ сӕ риуӕмбӕрц рацыдыс-ты, нырмӕ ссӕст, дӕлдзиныг чи уыд, уыдон дӕр. Политика? кӕй не 'ндӕвта, уыдон дӕр тохы тымыгъ йӕ зилдухӕны баппӕрста ӕмӕ сӕ йӕ разӕй ахаста. Ӕхсӕнадон хъуыддӕгтӕй иуварс чи лӕууы, уымӕн дӕр йӕ иптерестӕ куы фӕца-гайынц, уӕд базмӕлы. Ахӕм уыд Арсены ра-дзырды персонаж студент Тембол («Хус къӕбӕртӕ»). Нӕ йӕ 'ндӕвта политик®, нӕ йӕ хъу-ыд тох, фӕлӕ йӕ къӕбӕрты голлагӕй ӕпӕ хай куы фӕци, уӕд ӕм бахъардта хӕрамы тых, йӕхи банымадта ӕфхӕрдыл, йӕ маст рахсыст ӕмӕ хъу-ысынц йӕ хъӕртӕ: «Цӕвут, пулеметтӕ! Цӕвут, сар-мадзантӕ! Цардӕн уаг скӕнут!»
Кӕй зӕгъын ӕй хъӕуы, гуыбындзӕл мещанин тохгӕнӕг нӕ фестад. Арсен — дӕсны психолог — адӕмы хъуыддӕгтӕм лӕмбынӕг каст, бӕстон сын
67
ӕвзӕрста сӕ фӕндтӕ, сӕ архайд, сӕ митӕ, сӕ алы фезмӕлдӕн иртӕста йӕ аххосӕгтӕ. Уымӕ гӕсгӕ йӕ бон уыд ирд характертӕ ӕвдисын, хуызджын фӕлгонцтӕ аразын. Иста сӕ цардӕй ӕмӕ сын лӕвӕрдта ног уӕвынад — аивадон цард.
Арсен бирӕ фӕцарди горӕтты, фӕлӕ хуыздӕр зыдта хъӕуты цард, йӕ зӕрдӕмӕ арфдӕр хаста хъӕууон адӕмы зынтӕ, сӕ фӕндиӕгтӕ. Зын уав-ӕры уыдысты Хъуд ӕмӕ Чысаны ир. Сӕ туг сын ӕхсныфӕй нуӕзтой гуырдзыйы ӕлдӕрттӕ ӕмӕ сӕ хъузӕтгӕ — паддзахы чиновниктӕ. Уыцы царды нывтӕ нын ӕвдисы радзырд «Ӕнхъӕл нӕ уыдысты».
Ӕлдар ӕввонгхор у. Ӕввонг цардӕн фӕрӕзтӕ хъӕуы. Ӕвӕлмон фӕллой ӕрмӕст фыдракӕндтӕй цӕуы. Пъырыстыф Топтыгойау хъал цард кӕны ӕлдар Леуан дӕр. Йӕ царды нысан — хӕрын, нуазын, хиирхӕфсын, иу ныхасӕй, цард судзын. Ахӕмтӕй ӕвдыстой гуырдзыйы ӕлдӕртты сӕхи фысджытӕ Илиа Чъавчъавадзе («Человек ли он?») ӕмӕ Эгнате Ниношвили дӕр («Рыцарь нашей отчизны»). Леуан бахордта йӕ фыды бынтӕ. Къленц адӕймаг тыхлӕг вӕййы, тыхлӕг цӕстмӕмитӕ кӕны, йӕхи схъӕлӕй дары. Уыцы ӕууӕлтӕ Арсен ирта-сы лыстӕггай ӕмӕ арф, ӕвдисы сӕ рӕстдзӕвин цӕстуынгӕ штрихтӕй.
Рӕзы уацмысы драмон архайд. Леуаны хъӕуы ӕхца ӕмӕ адӕмыл ӕвӕры ӕртывӕр хъалон. Ад-ӕмы бон нӕу ахӕм хӕс фидын. Уӕд скусы тыхбары системӕ. Ӕлдар адӕмы сӕттынмӕ ӕрви-ты пъырыстыфы ӕд салдӕттӕ. Сӕ фарсмӕ ӕрбал-ӕууынц хъӕуыхицау ӕмӕ сауджын. Баиу вӕййынц ӕфхӕрӕн тыхтӕ ӕмӕ, Радищевы загъдау, «цӕдисӕй ӕхсӕнад ыстигьынц» («Союзно общество гнетут»). Хъалоны хыгъдмӕ исынц адӕмы фос. Адӕм ӕфхӕрд нал быхсынц, сабыргай-сабыргай ныфсджын кӕнынц ӕмӕ ныхмӕ лӕу-
68
уынц. Нӕй адӕммӕ бӕлвырд национ ӕмбарынад, нӕй сӕм ирд социален зондахаст, нӕ зонынц сӕ бартыл тох кӕнын. Не сты ӕмзонд ӕмӕ ӕмзӕрдӕ, ӕмӕ сын бонджынтӕ тых уымӕн кӕнынц. Цымы-дисаг у ахӕм хабар — гуырдзиаг ӕлдармӕ «чапартӕн ӕххуырст уыдысты цӕцӕйнӕгтӕ ӕмӕ цӕгатаг ирӕттӕ», хицӕуттӕн «хъуыддагаразӕг» уыд ирон лӕг Батырбег. Мӕсыг хи дурӕй сӕтты. Афтӕ уыд царды ӕцӕгдзинад.
Раст бафиппайдта Епхиты Тӕтӕри уацмысы реализм: «...радзырд куы кӕсай, уӕд адӕймаджы уырны йӕ алы ныхас дӕр, цыма ӕнӕмӕнг афтӕ уыдис, ӕмӕ фыссӕг фыссы ӕрцӕугӕ хъуыддаг — куыд ӕй федта, афтӕмӕй»38. Тӕтӕрийы фиппаинаг раст уыдзӕн, хъӕутӕ иу уавӕры кӕй нӕ уыдысты, уыцы факт куы хынцӕм, уӕд. Алы хъӕу нӕ уыд ӕлда-ры дӕлбар. Бирӕ хъӕуты фӕзынд капиталистон ахастытӕ, уым уыд карз социален быцӕутӕ, уыди дзы ӕхсӕнадон змӕлд ӕмӕ, ӕппынфӕстаг, революцией тох дӕр. Арсен цы хъӕу ӕвдисы, уый уыд фӕсвӕд йӕ рӕстӕджы ӕхсӕнадон цардӕй, тохы фӕйлауӕнтӕй. Арсены курдиат рӕстдзинадыл уӕ-лӕхох никуы уыд. Фыссӕг ӕвдисы ӕрцӕугӕ хъуыддаг. Ӕвдисы йӕ арӕхстджынӕй, дӕсны ӕрмдзӕфӕй. Арсен хаты, Нафийы загьдау, иу хъуыддаг: «...адӕмы зӕрдӕйы цыфыддӕр ӕфхӕрды бын дӕр сӕрибары бӕллиц ӕмӕ тохы монц, лӕгдзинад ӕмӕ ӕхсар никуы бамынӕг сты, зынг ӕртхутӕ-джы бын куыд судза, уыйау уыдысты зӕрдӕйӕ ӕмӕ сыл Октябрь! уад куы ’рбадымдта, уӕд цӕхӕр фестадысты»39.
Ӕвӕдза, ӕрӕгмӕ бахӕццӕ революцийы уад, Арсен цы хъӕу ӕвдисы, уырдӕм. Хъӕууон адӕм хъахъ-
ЗХЕ п х и т ы Т. Амынд чиныг, 75 ф.
39Д ж у с о й т ы Н. Амынд чиныг, 95 ф.
69
хъӕнынц сӕ исбон, нӕй сӕм политикой зонда-хаст. Фӕлӕ уынынц социалон хӕрам ӕмӕ ацы хатт ӕрлӕууынц йӕ ныхмӕ, фыццаг уал иугӕйттӕй, стӕй та къордтӕй. Зӕронд зӕхкусӕг Гарсеван ракаст йӕ цӕстӕй, нал быхсы социалон ӕмӕ намысон ӕфхӕрд. Уый зӕгъы фидарӕй: «Бирӕ фӕфыстам мах ӕлдарӕн, бирӕ нын фӕцъырдта нӕ туг... Кӕд Хуыцау Хуыцау у, уӕд хъуамӕ ӕмбара рӕстдзинад ӕмӕ зылындзинад. Кӕд уый уыцы ӕгъдау не ’взары, уӕд мах хъу-ыддаг нӕхимӕ исӕм... Нӕ ауадздзыстӕм мах нӕ фос ардыгӕй!» Уый уыди бунт, тохы рай-дайӕн. Лӕджы нырма йӕ фосы мӕт и, фӕлӕ йӕ домӕнтӕ цӕуынц дарддӕр. Уый базыдта стыр рӕстдзинад: ӕлдарад ӕмӕ хицауад ӕмдзӕхдон сты, Хуыцау нӕу рӕстӕвзарӕг, нӕу зылындзинад сафӕг, лӕгӕн йӕ хъысмӕт аразын йӕхимӕ кӕсы. Уыцы хъуыдытӕ уыдысты, йӕ зондахаст кӕй рӕзыд, уый ӕвдисӕн. Ныхас хъуыддаджы цырв у. Зӕронды ныхӕстӕм йӕ фырт ӕмбондӕй ратыдта хуылыдз мих ӕмӕ дзы ӕрцыд хистӕр ча-парыл. Афтӕмӕй рӕзы тохгӕнджыты нымӕц. Фӕлӕ адӕм ӕмткӕй нӕма змӕлынц. Сӕ разы стражниктӕ сбӕттынц Гарсеваны фырты, уыдон сӕхи ницы уынӕг скӕнынц. Ацы сценӕ дӕр цардӕй ист у. Уым зыны хъайтар ӕмӕ адӕмы ахает, сӕ иумӕйаг трагеди.
Арсен аивӕй нывӕнды радзырды сюжет. Дӕсны арӕзт у ӕнхъӕлмӕ кӕсыны цау. Ӕнхъӕлмӕ кӕсынц хицӕуттӕ сӕ хӕлар ӕлдармӕ. Ӕнхъӕлмӕ кӕсынц адӕм цыдӕр бӕллӕхмӕ. Ӕна-хуыр хуызы дары йӕхи хъӕуы ахуыргӕнӕг. Уӕз-зау ӕнцой сау мигьау ӕрбадт хъӕуыл, ӕмӕ нын-дзыг алцы дӕр. Ӕрмӕст хицӕн цыбыр реп-ликӕтӕ агайынц тӕссаг ӕнцой. Чидӕртӕ бадис кӕнынц галиу хъуыддагыл. Устытӕ ӕлгьитынц
70
Хуыцауы. Уалынмӕ фӕзынынц барджытӕ — ӕнӕнхъӕлы уацхӕсджытӕ. Фӕндагыл мард ӕрцы-дысты ӕлдар ӕмӕ йӕ хӕрзгӕнӕг Батырбег. Уавӕр ӕлхъывдӕй ӕлхъывддӕр кӕны. Нырма сюжет нӕ райхӕлд; нӕ, фӕлӕ тынгдӕр балхынцъ и. Дард фӕндагыл фӕзынынц ног бӕлццӕттӕ. Чи уой? Алчи дӕр сӕм кӕсы йӕхи ӕнхъӕлцауы цӕстӕй. Хицӕуттӕ ӕнхъӕлмӕ кӕсынц ӕххуысмӕ, адӕм — фыдбы-лызмӕ. Интригӕ рӕзы. Ныфс ӕмӕ тыхст уӕззау кӕнынц психологон атмосферӕ.
Радзырды нывӕст бацӕуы йӕ тӕмӕны, сӕхи ӕргом кӕнынц йӕ миниуджытӕ. «Сжатость, быстрота действия, сосредоточенность вокруг одного, причем непременно экстраординарного события — вот отличительные черты этого жанра. И главное — непредсказуемый финал, который проливает совершенно неожиданный свет на предшествующее действие. Причем такой финал может быть непредсказуемым для героев или для читателя, или для героев и читателя вместе. В последнем случае художественный эффект будет наивысшим»40. Ацы ӕууӕлтӕ цыма Арсены радзырдтӕм гӕсгӕ нымад цӕуынц, афтӕ у.
Бӕгуыдӕр, царды цаутӕ афтӕ диссаг ӕмӕ ӕнӕнхъӕл фӕзындтӕ вӕййынц, ӕмӕ сӕ, Гамлеты загьдау, куырыхонтӕ сӕ фыны дӕр нӕ фенынц. Арсен зоны уыцы ӕцӕгдзинад ӕмӕ зӕгъы: «Хаттӕй-хатт цард нӕ разы ахӕм диссӕгтӕ ӕрӕвӕры, ӕмӕ сыл баууӕндын дӕр зын вӕййы». Афтӕ у хъыс-мӕты хъазт дӕр: «Галиу у хъысмӕт. Иуӕй-иу хатт ахӕм галиудзинӕдтӕ ӕрхъуыды кӕны, ӕмӕ ад-ӕймаг дисӕй амӕлдзӕн» (радзырд «Галиу хъуыд-
^Дмитриева Е.» С а п о ж к о в С. «Случившееся неслыханное происшествие» // Нечаянная свадьба. Русская новелла конца XVIII — начала XIX века. — М.» 1991, 3 ф.
71
даг»). Уыцы эстетикон принципыл арӕзт сты йӕ уацмыстӕй бирӕтӕ. Афтӕ у, цы радзырдыл дзурӕм, уый арӕзт дӕр.
Ӕрцыд, персонажтӕ дӕр ӕмӕ мах дӕр ӕнхъӕл цы нӕ уыдыстӕм, ахӕм хабар. Фӕндаггонтӕ ра-зындысты тохы архайджытӕ. Паддзах ӕппӕрст ӕрцыд, ӕмӕ тохгӕнӕг адӕм сӕрибары тырыса хӕссынц хъӕутӕм. Хицӕуттыл сӕмбӕлд, ӕнхъӕл цы нӕ уыдысты, ахӕм бӕллӕх. Ӕрцыд адӕмыл ӕнӕнхъӕл хӕрзиуӕг. Цин баиу кодта ӕппӕт хъӕу-уонты, иумӕйаг амондӕй се ’хсӕн фесӕфт хӕрам-дзинад, хъӕрмуд адӕммӕ ӕрцыд сӕрибар ӕмӕ фарн.
Цардӕгас ӕмӕ хигъӕдон сты уацмысы фӕлгонцтӕ. Ӕлдӕртты кълас сӕфтмӕ кӕй цыд, сӕ миддуне быгъдӕг ӕмӕ ӕнуд кӕй уыд, сӕ удыхъӕд ӕмбыд агьуыстау кӕй хӕлди, уыцы процесс ирдӕй зыны Леуаны царды.
Цымыдисаг у хъӕуыхицау Лексойы фӕлгонц. Уый хъӕубӕстаг у, фӕлӕ адӕмӕй ахицӕн, сси тыхбары хъузон, ӕмдзӕхдон у тыхдарӕг чиновник, дины кусӕг ӕмӕ ӕлдаримӕ. Къоста мӕстӕлгъӕдӕй фы-ста: «Не везет нам на старшин... ни один не оказался на высоте своего призвания»41. Уыдон вӕййынц къазнахортӕ, адӕмы стигъджытӕ. Ахӕм хуызы сӕ ӕвдыста 1901 азы Арсен дӕр сӕрма-гонд уацы: «Нӕ хъӕуыхицӕуттӕ сты схъӕл ӕмӕ гуымирытӕ, ницы ӕмбарынц ӕфхӕрын ӕмӕ хъа-лонтӕ исынӕй дарддӕр... Алы ран дӕр хъӕуыхиц-ӕуттӕ ӕмӕ буржуйтӕ кӕнынц ӕмдзӕхдон... Ӕмӕ куыннӕ! Хъӕуыхицауӕн пайда у хъӕздгуытӕ ӕмӕ тыхджынты фарс хӕцын, уӕд ын ӕнцондӕр уыдзӕн иннӕты рохтыл хӕцын; тыхджынты фарс куы нӕ лӕууа, уӕд та зын нӕу ӕнӕ бынатӕй баззай-
"X ста гу ро в Коста, т. IV, 46 ф.
72
ын дӕр. Буржуйтӕн дӕр хорз у хъӕуы хицауадимӕ хъӕрмудӕй цӕрын, мӕгуыр лӕджы рагъыл сӕ бадт ӕнцойдӕр цӕмӕй уа, уый тыххӕй»42. Афтӕ цӕры Захъоры хъӕуыхицау Лексо дӕр. Ницӕмӕй ауӕрды йӕ адӕмыл, фарсласӕн кӕны ӕлдар ӕмӕ пъырыс-тыфӕн. Фӕлӕ уыдонӕй иу мард ӕрцыд, иннӕ — ахст. Уӕд асаст йӕ ныфс, цы кӕна, уый нал зоны, адӕмы раз уӕддӕр ӕмбӕхсы йӕ тарст, йӕ зӕрдӕйы уаг, йӕхи ӕвдисынмӕ хъавы лӕгау-лӕгӕй ӕмӕ нӕ дӕтты йӕ хотыхтӕ. Фӕлӕ ӕнӕбон у ног тыхы раз ӕмӕ фелвасы йӕ сайӕн ӕвзаг: «Ӕз дӕр иннӕ адӕмы хуызӕн ӕфхӕрд адӕмӕй дӕн ӕмӕ уын знаг нӕ разындзынӕн». Ницы рауад йӕ гӕды митӕй — зындгонд уыд йӕ мӕнгарддзинад, ӕмӕ ссардта йӕ бынат, адӕмӕн цы ныггӕнд дардта, уым.
Радзырды ис иу лӕмӕгьдзинад — уый у ахуыргӕн-ӕджы сюжетон хахх. Бӕрӕг нӕу йӕ нысань ны-выл нӕ зыны йӕ архайд, йӕ зондахаст. Йӕхи равдисы ӕрмӕст уацмысы финалы, тохгӕнӕг къорд хъӕумӕ куы 'рбацӕуы, уӕд. Кӕд революцион къордимӕ баст уыд, уӕд адӕмӕн цӕуылнӕ хъӕр кӕны, бӕстӕйы цытӕ цӕуы ӕмӕ цы хъуыддӕгтӕ ара-зынц, уый? Знӕгты фӕлгонцтӕ сты хуызджын ӕмӕ ирд, фӕлӕ ацы фӕлгонц нӕ фӕрӕстмӕ — ӕгьуыз ӕмӕ ӕнӕуд у. Ӕмткӕй радзырд уыд Арсены ног сфӕлдыстадон ӕнтыст, нывӕфтыд дзы ӕрцыд стыр цардивӕны хицӕн фӕзынд.
Мидхӕст вӕййы историйы ӕппӕты вазыг-джындӕр период. Уый фыссӕгӕн дӕтты бирӕ тӕлмӕнтӕ. Арсены курдиатӕн ахӕм ӕрдз уыд, ӕмӕ йӕ тынгдӕр цырын кодтой негативен фӕзындтӕ, ӕнахъинон цаутӕ. Арсен уыд гуманист, стыр аргь кодта адӕймагӕн, намысыл нымадта хӕрзӕгъдау ӕмӕ рӕсугьддзинад, йӕ идеал уыд сыгъдӕг ӕмӕ
4!Ко но йт ы А р с с н. Уацмыстӕ. 422-423 ф.
73
фӕллойадон цард, уымӕ гӕсгӕ сатирӕйы зынгӕй сыгъта царды хъуынатӕ, нӕ барста адӕймагӕн йӕ хъӕнтӕ, йӕ талынг митӕ, ӕгад ӕй чи кӕны, уыцы ӕууӕлтӕ. Цырддзаст фыссӕг фиппайы ӕмби-сондаг цаутӕ ӕмӕ сӕ йӕ радзырдты скӕны худӕ-джы хос. Афтӕмӕй царды фидауцӕн бирӕ зонда-монӕн ныхӕстӕй йӕ худӕг вӕййы фылдӕр ахъаз.
Хӕст раргом кӕны адӕмы зонд ӕмӕ ӕхсар, сӕ зӕрдӕйы рухс, сӕ намыс. Фӕлӕ уыимӕ раргом вӕййынц цъаммардзинады ӕппӕт хуызтӕ дӕр. Алкӕмӕн йӕ бакаст куыд хицӕн у, афтӕ йе ’гъдау дӕр. Хӕрзгӕнджытӕ кӕм ис, уым ис фыдгӕнджытӕ дӕр. Бирӕтӕ сӕхицӕн пайда лӕмарынц иннӕты зынтӕй. Иутӕ — фӕдисмӕ, иннӕтӕ — къӕбицмӕ. Уыцы ӕцӕгтӕ федтам 90-ӕм азты хӕстыты. Афтӕ уыд 1917-1920 азты дӕр. Дзӕуджыхъӕу къухӕй къухмӕ истой сырхытӕ ӕмӕ урсытӕ, мӕхъӕл ӕмӕ хъазахъ. Тох кӕнынц ӕхсӕнадон фӕлтӕртӕ, партитӕ, уыдонӕй алкӕмӕн дӕр ис йӕхи нысан. Стыр гуманист Эразм Роттердамский фыста: «А вообще-то война, столь всеми прославляемая, ведется дармоедами, сводниками, ворами, убийцами, тупыми мужланами, нерасплатившимися должниками и тому подобными подонками общества, но отнюдь не просвещенными философами»43. Эразм раст у ӕрмӕст иуӕрдыгӕй: кӕй ранымадта, уыдон вӕййынц змӕнтӕг ӕмӕ хӕстӕндзарӕг. Фӕлӕ уыдон хӕцыныл нӕ вӕййынц, уыдон хӕстмӕ кӕсынц пайдайы цӕстӕй. Домбӕйттӕ цуан кӕнынц, уӕд сӕ фӕдыл зилынц гиенӕтӕ ӕмӕ хо-лыхор цӕргӕстӕ. Афтӕ кӕнынц фыдгӕнджытӕ дӕр.
Чи нӕ фӕхудцзӕн Сӕйтт ӕмӕ Уӕсмӕны ми-
4}Э р а з м Роттердамский. Похвала глупости.М.Советская Россия. 1991, 57 ф.
74
тыл («Ӕхцайы чырын»)? Уыдон фыдгӕнӕг не сты. Фӕлӕ хӕст уыдон зӕрдӕты дӕр базмӕста хӕлӕг ӕмӕ кӕрӕфы нуӕрст цӕхӕр, сӕмбӕлд сыл йӕ хъӕстӕ уддзӕф, ӕмӕ фыдгӕнджыты хынцмӕ бабӕллыдысты ӕвӕлмон исбонмӕ. Афтӕ уыд ӕцӕгдзинад. Уый тыххӕй факттӕ хӕссы Алхазты Знауыр йӕ фельетон «Хӕлӕф»-ы («Ирон газет», 1917, № 32, 22 дек.). Арсен ӕвдисы уды хӕлы-над. Хуымӕтӕг зӕхкусджытӕ ныууагътой сӕ сыгъдӕг куыст, мӕрдкъахтау бафтыдысты чъизи хъуыддагыл, зилынц хӕсты фӕлхӕрттыл. Ахӕмты Хъуылаты Созырыхъо схуыдта мӕрдты бирӕгътӕ («Мӕрдты бирӕгъ»). Арсены курдиат юморӕй ӕхсон дурау калы цӕхӕртӕ. Хъазгӕмхасӕн ӕвди-сы пайдадзауты балц. Фыссӕг низау йӕхи хъахъ-хъӕны публицистон ныхасӕй, комкоммӕ фаутӕй, хатдзӕгтӕй. Геройты архайды, сӕ ныхӕсты, сӕ хъу-ыдыты алцы дӕр у худӕг, фӕлӕ ӕцӕг. Фырзыдӕй сӕ цӕстытӕ тартӕ кӕнынц, сӕ сӕртӕ зилынц, сӕ зонд баталынг. Ӕхцайы чырыны ’фсон тӕлӕтӕн ласынц пианино. Сӕттынц ӕй. Сӕ цин, сӕ митӕ — гротескон. Сюжет — классикой, йӕ нывӕст — аивадон алӕмӕт, уацмыс ӕмткӕй — шедевр.
Мидхӕсты азарӕй ӕппӕты тынгдӕр басыгьд Ирыстон. Уӕрӕсе ныддихтӕ ис. Ахицӕн Гуырдзыс-тон ӕмӕ скодта буржуазон-ӕлдарадон республика?, нацистон идеологи сси йӕ национ политикӕйы бындур. Фадат сын фӕци сӕ рагон стратегион пълан сӕххӕст кӕнынӕн: хуссайраг иры скуынӕг кӕнын ӕма? сын сӕ зӕхх бацахсын. Ирон адӕм Гу-ырдзыстоны уыдысты фӕллойгӕнӕг ӕмӕ ӕфхӕрд. Революцийы идейӕтӕ уыдонӕн радтой ныфс ӕмӕ историон рӕзты перспектива?. Национ хӕдбарад а?ма? социалон сӕрибар систы сӕ царды нысан, ӕмӕ тох кодтой уыцы идеалты сӕраппонд.
75
Уыйадыл Гуырдзыстон схӕцыд Хуссар Ирыс-тоныл. Арт ыл бандзӕрста. Гуырдзиаг буржуазен хицауад уыдысты Ерыстау-ӕлдарӕй карздӕр ӕмӕ ӕгьатырдӕр, ӕнтыст сын уымӕй хъӕддагдӕр митӕ, 1989-1992 азты сӕ «демократтӕн» куыд ӕнтыст, афтӕ. Гуырдзиаг академик советон заманы фыста: «1920 азы растӕг ирон адӕмы гуырдзы цагьтой ӕнӕ тӕрхонӕй. Ӕгас хъӕутӕ фӕнык фестадысты сармадзанты цӕхӕрӕй. Туг лӕсӕнтӕй цыди, тых-митӕ кодтой сылгоймӕггӕн ӕмӕ сывӕллӕттӕн, ха-тыр нӕ уыди зӕрӕдтӕн»44. Ӕфсӕдты фӕтӕг Ва-ликъо Джугъели цыфыддӕр садистау ӕхсызгонӕй фыста йӕ боныджы: «Вокруг нас горят осетинские деревни. Ужасная расправа, но иного пути нет... Горят и горят! Зловещие огни... Какая-то страшная, жестокая, феерическая красота...»45. Афтӕ ӕхсызгонӕй каст Нерон дӕр Ромы сыгьдмӕ, хан Батый — Мӕскуыйы пиллонмӕ. Афтӕ цин кодтой ссӕдзӕм ӕнусы кӕрон дӕр гуырдзыйы сӕрдартӕ Цхинвал ӕмӕ Ереды пырхӕнтыл, Чъехы сӕрмӕ фӕнда-гыл цы бӕлццӕтты ныццагътой, уыдон мӕлӕтыл.
Хуссар Ирыстоны трагеди парахатӕй ӕвдыст цӕуы ирон литературӕйы. Йӕ нывӕндджытӕ уыдысты цауты архайджытӕ Беджызаты Чермен (аивадон боныг «Ссыгьди цард») ӕмӕ Хъуылаты Созырыхъо («Тугӕй ӕлхӕд», «Ӕртындӕсӕй иумӕ», «Музейы»), Уыцы трагикон цаутӕ ӕнцой нӕ уагътой ирон фыс-джыты ӕмӕ нывӕфтыд ӕрцыдысты бирӕ хӕрзхъӕд уацмысты, — уыдонимӕ сты Дзесты Куыдзӕджы радзырд «Хур скӕсӕны ’рдӕм нӕ ныгуылы», поэмӕтӕ — Плиты Харитоны «Сӕлимӕт», Фӕрнион Къостайы
♦*Х а ч а п у р и д з с Г. В. Борьба за пролетарскую революцию в Грузии. — Тбилиси, 1936, гл. 1.
®С ну кае в Н. В. Две трагедии Южной Осетии. — Владикавказ, 1994, 8 ф.
76
«Сӕрибарыл тох», Гафезы «Ӕнӕном кадӕг», На-фййы «Ӕртындӕс коммунары». Ацы рӕнхъы лӕууы Арсены радзырд «Саломи» дӕр.
«Саломи» мыхуыргонд ӕрцыд 1923 азы. Уый байтом кодта темӕ, уый сси сӕрӕвӕрӕн бӕлвырд литературой традицийӕн. Фӕлӕ сӕрмагонд бынат канд уый тыххӕй нӕ ахсы ирон аивады.
Уацмысӕн схонӕн ис прозӕйӕ фыст поэмӕ. Йӕ сюжеты нывӕст у ӕндыгъд ӕмӕ хъандзал. Ар-хайды динамикӕ схизы драмон рӕзтмӕ. Таурӕгь-он ныхас цӕуы^ӕлвӕстӕй, ис ын бӕлвырд ритми-кон зӕлынад. Йӕ композицийы нӕй бацӕуӕн (вступление): ӕваст райдайы архайд, цау йӕ тӕмӕны кӕм бацыд, уыцы эпизодӕй. «Бафӕллади Саломи. Цы афон у, ничи ницы зоны, — хур нӕ кӕсы, арв алырдыгӕй — цъӕх мигьӕй ӕхгӕд; чи зоны, у сихор; чи зоны, у изӕр». Ахӕм нывӕй райдайы уацмыс. Хъуыдыйӕдтӕ — стихтау цыбыр, ӕлвӕст, фидарамад. Хъуыдытӕ — скъуыддзӕгтӕ, знӕт, фӕдисы хъӕртау, ӕвдисынц тыхст. Ӕвиппай-ды сӕвзӕрын кӕнынц катай. Афтӕ цӕуы архайд дарддӕр, ивӕзы ӕндон цъӕтау, цалынмӕ аскъу-ыйы ӕмӕ нытътъӕпп ласы, уӕдмӕ. Саломи йӕ сабитимӕ куыд лидзы, уый фесты алӕмӕты поэтикой ныв, ахицӕн вӕййы бӕрзонд трагедиен финалӕй — рӕсугъд ӕмӕ кадцжын мӕлӕтӕй.
Дунейы литературӕйы бирӕ ис мады сгуыхты кадджытӕ. Зӕрдыл ӕрлӕууынц Мориц Гартманы «Урс кӕлмӕрзӕн», Адельберт Шамиссойы «Софья Кондулимо ӕмӕ йӕ сабитӕ», ӕндӕр зындгонд балладӕтӕ. Уыдон хыгъдмӕ ахӕссын хъӕуы Роберт Стивенсоны балладӕ «Вересковый мед» дӕр, кӕд уым фыд ӕмӕ фырты трагикон мӕлӕт ӕвдыст цӕуы, уӕддӕр. Ӕмбисондӕн баззад сулиот-ты кады трагеди. Турк ӕнусты дӕргъы нӕ басас-той Грецийы хӕххон район Сулийы цӕрджыты. 1803
77
азы, бирӕ хӕстыты фӕстӕ, уым нал баззад иунӕг лӕг дӕр. Уӕд турк сылгоймӕгты ӕмӕ сывӕллӕт-ты уацары акодтой хӕххон фӕндӕгтыл. Уыдон цагъары царды бӕсты сӕхицӕн равзӕрстой мӕлӕт. Къӕдзӕхы сӕр систой кафын ӕмӕ зарын, афтӕмӕй сабиты акалдтой былӕй, стӕй сӕхи дӕр аппӕр-стой сӕ фӕстӕ. Сӕ фӕстаг зарӕг уыд «Хӕрзбон, ӕнамонд дуне»46.
• Афтӕ рауад Саломийы хъысмӕт дӕр. Уый лидзы фыдгӕнджытӕй йӕ гыццыл чызджытимӕ. Фӕнда-гыл ӕвзары бирӕ зынтӕ, фӕлӕ йын ис фидар зӕрдӕ, тывджын лӕджыхъӕд. Йӕ уды баиу сты мады фӕлмӕн уарзт ӕмӕ сылгоймаджы хъӕддых сӕрыстырдзинад. Къуырццӕвӕны раргом вӕййынц йӕ уды нуӕрст миниуджытӕ. Уый зоны: гуырдзыйы фыдгӕнӕг хӕстонтӕ кӕнынц хъӕддаг митӕ. Тӕрсы йӕ чызджыты намысӕн. Ис ын дыууӕ мадзалы: кӕнӕ худинаг, кӕнӕ ^мӕлӕт. Хъайтар сылгоймаг равзары кады мӕлӕт. Йӕ хъӕбулты къӕдзӕхӕй кӕм ӕппары, уыцы сценӕ у аивады бӕллиццаг фӕзынд. Уым хуымӕтӕг ирон мад свӕййы эпикон герой, йӕ хъысмӕт скӕны мифон, йе сгуыхт сисы трагизмы бӕрзонд фидауцмӕ. Сулиотты зарӕгимӕ бердзенты патриоттӕ цыдысты сӕрибарыл тохмӕ. Махмӕ дӕр хъуысы Саломийы фӕстаг хъӕр: «Нӕ уын батай-дзысты ацы мӕстытӕ, ацы ӕфхӕрдтӕ!» Уый ӕнусон фӕдзӕхст у. Зӕрдылдарӕн ныстуан^Аныгъуылд ирон Мад сӕрсӕфӕн тары, фӕлӕ рухсӕй баззад йӕ фӕлгонц — уый ӕрттивы Ӕфсарм, Намыс ӕмӕ Рӕсугьддзинадӕй^
* * *
Тохӕн вӕййы нысан. Революци уыд рӕстӕвзарӕн,
46Чиныджы: Костас В а р н а л и с. Стихотворения и поэмы. — М.: Худ. литература, 1985, 343-344 ф.
78
окодтой йӕ хъуыдыгӕнӕг ӕмӕ фӕллойгӕнӕг фӕлтӕртӕ. Сӕ сӕйраг нысан уыд Сӕрибар ӕмӕ Ӕмбарад, зӕхх ӕмӕ куыстуӕттӕ — чи сӕ кусы, уыдонӕн, эксплуатаци фесафыи, адӕмӕн рухсад раттын. Фӕлӕ цард фӕткыл нӕ цӕуы, фӕндтӕ ӕнцонтӕй нӕ рӕзынц. Иутӕ сӕ туг калынц, иннӕтӕ пайда кӕнынц. Тыхджын у эгоизм, арф бады ад-ӕймаджы зӕрдӕйы ӕмӕ йӕ ӕвдӕрзы тӕссаг низау. Уый азарӕй зын у адӕмы ӕнусон фӕндиӕгтӕ царды рауадзын.
Аивадон ӕнтыст нӕу радзырд «Бимболы карье-рӕ». Нӕй дзы, архайд ӕмӕ цаутӕ концентраци-гонд кӕм ӕрцӕуынц, ахӕм ӕндыгьд сюжет. Фӕлӕ дзы уӕддӕр бӕлвырдӕй зынынц мидхӕсты хицӕн ӕууӕлтӕ. Бимбол бинонты хардзӕй каст фӕци ӕфсӕдцон скъола, паддзахы службӕйы сси булкъ-он. Уый у къуыдипп, мӕстыгӕр, туджы къуыбылой: ницы йӕм кӕсы кардӕй емылыкк бӕхы ныццӕ-вын, ӕнӕбар салдаты бафхӕрын, тыхӕй кад цы адӕмӕй фӕлгъауы, уыдонмӕ ӕнӕрвӕссонӕй кӕсын, уыдон «дикартӕ» хонын. Уый у бынхор, йӕ бинонтӕ дзы хорзӕй ницы федтой, нӕ йӕ хъӕу-ынц. Ӕрмӕст йӕ бынатӕй куы фесхъиудта, уӕд ӕрцагуырдта йӕ хӕдзар ӕмӕ йӕ хъӕубӕстӕ. Уый у дыдзӕсгом, мӕнгард, тугхор. Йӕхи дары «бӕмбӕгӕй фӕлмӕндӕрӕй», адӕмы ардауы боль-шевикты ныхмӕ, «ӕвзӕр дзырдӕй сыл цы нӕ мысыди, ахӕм ницы уыди». Уый у карьерист, хъӕуы йӕ инӕлары цин, цӕмӕй йын адӕм табу кӕной, уый тыххӕй. Цины сӕраппонд уӕй кӕны йӕ адӕмы, ӕфхӕры, мары, стигьы — уыдӕттӕй ӕлхӕны Деникины зӕрдӕ. Фӕлӕ бимболтӕ ӕнӕбон разындысты тохгӕнӕг адӕмы раз, фӕсыкк сты сӕ фыдвӕндтӕ, ӕмӕ сӕфтысты революцийы тымыгьты.
Дӕсныдӕр фыст у радзырд «Мырзӕджы карьерӕ».
79
Ног ӕхсӕнады закъонтӕ домдтой фӕллой кӕнын, иум-ӕйаг цард аразын, адӕмы фидӕныл тох кӕнун. Фӕлӕ алкӕмӕ нӕй ахӕм зонд ӕмӕ зӕрдӕ. Арф сты эгоизмы уидӕгтӕ. Бирӕтӕн сӕ нысан у искӕй хардзӕй цӕрын. Уыцы нысан домы ӕгъдау ӕмӕ закъон халын. Уый адӕймаджы скӕны зыд ӕмӕ кӕрӕф, давӕг ӕмӕ марӕг. Афтӕмӕй хӕлы йӕ лӕджыхъӕд, нал фӕзоны намыс, нал ӕм хъары худинаг, ӕмӕ цӕуы сӕфтмӕ. Афтӕ рауад Мырз-ӕджы хъысмӕт («Мырзӕджы карьера;»).
Хуымӕтӕг хъӕууон лӕппу сси базаргӕнӕг. Сӕудӕджеры куыст домы сайын, «кӕрц фӕлда-хын» зонын. Уыцы «наукӕ» Мырзӕг базыдта тынг бӕстон. Схъӕздыг ӕмӕ сбонджын. Фӕлӕ йын ре-волюци ӕмӕ советон хицауад халынц йӕ фӕндтӕ, къуындӕг ын кӕнынц йӕ авналӕнтӕ, йӕ гӕнӕнтӕ. Мӕнгард ӕвдудон у. Дыдзӕсгом зоны мыстулӕгау (хамелеонау) йӕ хуыз ивын. «Бимболы карьерӕ»-йы не цымыдисаг хабар: сауджын йӕ дза-умӕттӕ ӕмбӕхсы сырхытӕй, фӕлӕ та урсытӕ куы фӕзынынц, уӕд сӕ скӕны. Тыхбар куыд ивы, афтӕ йӕхи ивы Мырзӕг дӕр ӕмӕ та ног ӕхсӕнады дӕр ӕрцахста ахъаззӕг бынат: бацыд партимӕ, сси ми-лицӕйы сӕргьлӕууӕг. Ахӕм фӕндаг уыд типикон фӕзынд (явление) советон ӕхсӕнады: сӕудӕ-джертӕ, къазнахортӕ, абырджытӕ ныггуылф код-той партийы рӕнхъытӕм ӕмӕ цъулбертау бандӕ-гьдысты ног ӕхсӕнады буарыл. Мырзӕг сси бард-жын хицау: «Ӕз ӕппӕтӕн дӕр — хицау. Ӕз дӕн Къутӕрджыны падцзах, уый зон...» Афтӕ у йӕ ны-хас алкӕмӕн дӕр. Иӕ ныхмӕ чи сдзуры, уый схо-ны оппортунист, бюрократ, афтӕмӕй сафы раст адӕмы, ӕцӕг коммунистты, ӕгад кӕны ног цардӕвӕрд ӕмӕ коммунизмы идейӕтӕ.
Социализм 20-ӕм азты цыди ӕнтыстджынӕй. Закъон ӕргом кодта ӕхсӕнадон фыдракӕндтӕ, карз
80
тӕрхон хаста сусӕг ӕмӕ ӕргом знӕгтӕн. «Аскъуы-ди Мырзӕджы дывӕрсыг карьерӕ»,—зӕгъы Арсен. Фӕлӕ мырзӕгтӕ сты ӕхсӕнадон фӕзынд, уыдон бирӕ уыдысты, ӕмӕ адӕмӕн нӕ бантыст уыдонӕй ӕхсӕнад ссыгъдӕг кӕнын. Зӕрдылдаринаг у, радзырд «Декрет»-ы сауджын йӕхи куыд дары, уыцы хъуыд-даг. Бимболтӕ, мырзӕгтӕ, лексотӕ ӕрныгъуылынц рӕстӕгмӕ, бакӕнынц маскӕтӕ, кӕнынц сусӕгӕй халӕн куыст ӕмӕ ӕнхъӕлмӕ кӕсынц хуыздӕр уавӕртӕм. Бирӕмӕ бирӕ тых ис. Уыдон ӕхсӕна-дон царды ныв аразынц сӕхи нывӕдзыл, закъонтӕ ауадзынц сӕхи интересты джиппы. Халынц социален рӕстдзинад, халынц адӕмы ӕмбарад, афтӕмӕй ӕвзӕрын кӕнынц ног ӕмӕ ног социален быцӕутӕ, ӕнусон тох.
Ацы радзырдтӕ фӕвӕййынц рӕстдзинады уӕла-хизӕй. Афтӕ домдта рӕстӕг. Фӕлӕ, мырзӕгтӕ куыд фӕзынынц ӕхсӕнады, гыццыл паддзӕхтӕ цы хуызы свӕййынц, уыцы процесстӕ фыссӕг ӕвдисы арф ӕмӕ бӕстон. Уыцы процессты ис тӕссаг тыхтӕ. Арсены радзырдтӕ зӕлынц фӕдзӕхсты хуызӕн. Уыдон абон дӕр сты иттӕг актуален сӕ мидис ӕмӕ сӕ проблемӕтӕй, ӕвидигӕ у сӕ аивадон тых.
VII
Арсенӕнйӕфӕстагазты фӕллой уыдуацау «Джа-наспи» (1940 аз). Ӕвдыст дзы цӕуы ссӕдзӕм ӕну-сы цардивӕн рӕстӕг, зынгӕ историон цаутӕ: империалистом хӕст, революци, мидхӕст, НЭП-ы дуг, коллективизаци. Фӕлӕ Арсен историон уацау нӕ фыссы, цаутӕ нӕ ныв кӕны, уый ӕвдисы адӕй-маджы цард. Иӕ нысан уыд, лӕджы хъысмӕт ахӕм рӕстӕджы, ахӕм цауты куыд ивта, уыцы хъуыд-даг равдисын. Джанаспийы историйы зыны цауты цыд нӕ, фӕлӕ сӕ мидис.
81
Джанаспийы биографы у хъӕууоп буржуазийы ис-тори. Арсены сфаелдыстады актуален мидис, йӕ бӕзнаг ӕвидигӕ идейон-эстетикон ахадындзинад иууыл бӕлвырддӕрӕй зыны ацы уацмысӕй. Дуг куыд вазыгджын уыд, афтӕ вазыгджын уавӕрты цӕры ӕмӕ архайы кулак Джанаспи. Фыссӕг арӕ-хстджынӕй къахдзӕфӕй къахдзӕфмӕ ӕвдисы йӕ геройы цард, ӕвдисы йӕ ӕхсӕнадон цӕхгӕр фӕзилӕнты, ахадгӕ хъуыддӕгты, йӕхи куыд дары, уымӕ гӕсгӕ нын ӕргом кӕны йӕ зӕрдӕйы уаг, йӕ характеры ӕууӕлтӕ.
Чи у Джанаспи? Цӕмӕй у цымыдисаг? Цӕмӕн сси уацауы герой?
Уацмысы фыццаг рӕнхъытӕй бӕрӕг у нӕ геройы характер. Джанаспи у хъаруджын адӕймаг, йӕхиуыл йӕ зӕрдӕ чи дары, йӕхицӕн аргъ кӕнын чи зоны ӕмӕ чи домы, ахӕм лӕг. Иӕ фыццаг бакастӕй зыны, ацы лӕг бонджын ӕмӕ барджын кӕй у, уый. Ууыл дзурынц йе ’ууӕлтӕ, йӕ ныха-сыхъӕд, суанг йӕ фезмӕлд ӕмӕ йӕ цыд дӕр. Стиль у характеры айдӕн. Адӕймагӕн йе ’ппӕт ӕууӕлтӕ ӕмткӕй сты йӕ царды стиль. Джанаспи йӕ бинойнагимӕ куыд ныхас кӕны, йӕ дзаума куыд дары, уынгты куыд цӕуы, адӕмӕн салам куыд дӕтты, — ӕппӕт уыдӕтты зыны йӕ удыхъӕд. Канд йӕ удыхъӕд нӕ, фӕлӕ йе ’хсӕнадон уавӕр дӕр. Цы йын дӕтты тых, цы йӕ кӕны сӕрыстыр ӕмӕ барджын? Йӕ исбон. Йӕ социален уавӕр. Йӕ бастдзинӕдтӕ. Джанаспи цӕуы йӕ дургӕнӕн за-водмӕ. Йӕ бинойнагӕн фӕдзӕхсы хорз фынгтӕ сцӕттӕ кӕнын: уыдзӕн сӕм кадыл хынцинаг уаз-джытӕ. Чи сты уыцы кадджынтӕ? Хъӕуыхицау, суды лӕг, сауджын — иу ныхасӕй, пайдайы лӕгтӕ. Адон сты царды хицӕуттӕ, сты ӕмдзӕхдон ӕмӕ «цӕдисӕй ӕхсӕнад хӕрынц».
Уынӕм Джанаспийы — хъӕууон тугцъиры.
82
Фӕлӕ, кӕй зӕгъын ӕй хъӕуы, уый ахӕмӕй нӕ райгуырд. Арсен бӕстон ӕвдисы, лӕг цыбыр рӕстӕгмӕ куыд хъӕздыг кӕны, уыцы процесс. Фыссӕг ын арф кӕсы йӕ уидӕгтӕм, иртасы йын йӕ аххосӕгтӕ ӕмӕ йӕ фӕстиуджытӕ. Джанаспи уыд хӕсты — куыста санитарӕй. Уымӕ нӕй ӕфсарм, фӕлӕ йӕм ис хинӕйдзаг зонд. Уыцы дыууӕ миниуӕджы сты ахъаззаг мадзал бынтӕ скӕнынӕн. Джанаспийы не ’ндавынц фыдыбӕстӕ ӕмӕ адӕмы хъысмӕт, ны-мады йӕм не сты кад ӕмӕ намыс. Арсен ыи дӕтты бӕлвырд характеристик®: «Джанаспийӕн йӕ сӕры зонд иуырдӕм арӕзт уыди — ссара, фӕхӕст уа, ныхъ-хъӕздыг уа. Уыцы зондахаст ӕмӕ санитары куыст куы баиу сты, уӕд Джанаспийы дзыпп нӕрсын байдыд-та». Адӕм (ӕфсад) сӕ туг калынц фыдыбӕстӕйы сӕраппонд, Джанаспи та мӕрдтӕ ӕмӕ цӕфты стигъы. Ӕппӕты угездандӕр куыстӕй ӕдзӕсгом мӕрдкъах скод-та ӕппӕты ӕлгъагдӕр амал.
Арсен ӕргом кӕны ӕхцайы тых. Уый фӕрцы Джанаспи йӕхи балхӕдта ӕмӕ рафардӕг хӕстӕй. Ӕхца байдыдта «кусын». Ирон лӕг ӕхцайы бархъ-омысӕй сафы фыдӕлты намыс, сси спекулянт ӕмӕ ростовщик (ӕхца проценттыл ӕфстаудӕттӕг). Ис исыл ӕфты. Джанаспи скодта дукани, сарӕзта завод. Ӕппӕт дӕр — чъизи ӕхцатӕй, ӕххуырсты ас-лам куыстӕй, иу ныхасӕй — адӕмы тугвӕллойӕ. Арсен цӕстуынгӕ кӕны йӕ геройы ног ӕмӕ ног миниуджытӕ. Ӕдзӕсгом лӕг пайда лӕмары суанг сабиты куыстӕй дӕр. Нал ын ис хӕстӕг ӕмӕ хион, сыхаг ӕмӕ ӕмбал, ис ын ӕрмӕст иу Хуыцау — ӕхца. Мӕнгардӕй сайы хуымӕтӕг адӕмы — иу хӕс сын фидын кӕны дыууӕ хатты. Уыцы фыд-ракӕндтӕ йын ӕнтысынц, ӕхцайы тыхӕй хицауад ӕмӕ тӕрхондон йӕ армы кӕй дары, уый фӕрцы.
Хӕсты паддзахады хъысмӕт лыггонд куы цыд, уӕд мӕнгард санитары ӕппындӕр нӕ уыд йӕ паддза-
83
хы мӕт. Фӕлӕ куы схъӕздыг, уӕд хъахъхъӕны хӕдхӕцӕгад. Цӕмӕн? Уымӕн ӕмӕ паддзах у хъӕздгуыты сӕрхъызой, уыдон та — паддзахы хъузӕттӕ. Мидхӕсты заман разынынц буржуйы ног ӕууӕлтӕ. Джанаспи у дыдзӕсгом ӕмӕ йын ӕнтысы йӕхи бавӕрын, ӕфхӕрдӕй ирвӕзын. Уый зоны фӕдысмудын, нымудзын, гадзрахатӕй цӕуын. Нӕ ауӕрды мӕгуыр адӕмы сафыныл, стигъын ӕмӕ марыныл. Фӕлӕ цард ивы. Революци фӕуӕлахиз. Адӕм аразынц ног цард. Ныззылд Джанаспийы царды бындур. Нӕ йӕ фӕнды сыгъдӕг куыст кӕнын, адӕмы цардӕй цӕрын. Кӕны ног фӕлварӕнтӕ мулк скӕныныл. Мысы фӕливӕнтӕ, рафт-бафт кӕны — удхарӕй мары йӕхи дӕр ӕмӕ йӕ бинонты дӕр. Цадӕггай хауы тӕригъӕддаг уавӕрмӕ, цӕуы йӕ сӕфтмӕ. Бӕгуыдӕр, уый ӕгад ӕмӕ тӕригъӕддаг у ног ӕхсӕна^ы, куыст ӕмӕ социален рӕстдзинады дунейы. Йӕ тых уыди ӕхцайӕ, нӕ йӕм уыд ӕндӕр хорзӕх ӕмӕ ӕндӕр фарн. Иугӕр исбонӕй фӕцух, уӕд ын нал ис авторитет йӕ хӕдзары дӕр, — йӕ кӕстӕр фырт цӕуы ног фӕндагыл, ног идеалты сӕраппонд. Тугцъирӕн йӕ дуне куыд хӕлы, афтӕ рӕзы фӕллойгӕнджыты цард. Уӕд фергом вӕййы Джанаспийы ног миниуӕг — хӕлӕг. Маст ӕмӕ хӕлӕг уӕззау низау ӕвдӕрзынц ӕдзӕстуарзон адӕйма-джы зӕрдӕ, сӕттынц ын йӕ фӕстаг тыхтӕ. Ӕнӕбон лӕгӕн ма баззад ӕрмӕст иунӕг хотых — ардауын ӕмӕ дам-дум кӕнын, нӕлгоймаджы ӕппӕты дӕлдӕр чи кӕны, уыцы митӕ.
Зыд ӕмӕ кӕрӕф, хин ӕмӕ фыдбылыз — ахӕм уыд Джанаспи. Тона кӕнын куыд зоны, афтӕ арӕхсы йӕ хуыз ӕмӕ йӕ митӕ ивынмӕ дӕр уавӕртӕм гӕсгӕ. Бирӕ фӕливӕнтӕ фӕкодта, бирӕ йын бантыст фыдбылызтӕ аразын, фӕлӕ ӕнӕбон разынд цард ӕмӕ историйы раз. Иӕ хинтӕ ӕртых-
84
стысты йӕхи сӕрыл, ӕмӕ ссардта йӕ бынат — ахӕ-стоны. Афтӕ уыд хъӕууон буржуйы истори ХХ-ӕм ӕнусы фыццаг дӕсазонты.
Дӕсны ӕрмдзӕфӕй арӕзт у Джанаспийы фӕлгонц. Хуызджын ӕмӕ нывӕфтыд сты уацауы фыццаг хӕйттӕ, ӕгьуыздӕр рауадысты ног царды нывтӕ. Ам дзырдон нывкӕнынад арӕх рахизы газетон публицистикӕмӕ, психологон ӕгъдауӕй арфдӕр хъуаг сты фӕзминаг хъайтарты фӕлгонцтӕ, уӕлӕнгай нӕм кӕсынц социален ӕмӕ морален быцӕутӕ. Фӕлӕ уацмысы хъайтары царды ирдӕй зыны бӕлвырд социален фӕлтӕры хъысмӕт, йӕ истори — йӕ сӕвзӕрдӕй йӕ сӕфтмӕ. Уый нын дӕтты хъӕздыг ӕрмӕг царды нысаныл хъуыды кӕнынӕн, адӕймаджы хъуыддӕгтӕн аргь кӕнынӕн, ӕмӕ уый мидӕг ис уацмысы идейон-аива-дон ахадындзинад.
* * *
Арсены аивад ӕлутонау у ахъаззаг, йӕ идейон бӕркад—уӕлейӕ исгӕ, бынӕй ахадгӕ. Фыццаг ӕркастӕй йӕ радзырдтӕ зынынц хуымӕтӕг нӕ, фӕлӕ ӕгӕр хуымӕтӕг. Фӕлӕ сын сӕ мидисы ӕрфытӕ сгарын куы райдайӕм, уӕд разынынц ӕнӕбын. Сӕ сюжеттӕ, се ’рмӕг, сӕ фӕлгонцтӕ ист сты цардӕй ӕмӕ сӕ зынынц царды хуызтӕ. Идейон тых сын дӕтты ӕнӕлаз рӕстдзинад: сӕ ныв-ты, сӕ архайды, сӕ хъуыдыты ис царды ӕцӕгтӕ.
Рӕстдзинад хурау зӕронд нӕ кӕны, уымӕ гӕсгӕ Арсены аивад хицон у ӕппӕт замантӕн, абон дӕр у ӕвидигӕ ӕмӕ актуален. Йӕ уацмыстӕй бирӕтӕ цыма абон фыст ӕрцыдысты, афтӕ сӕ зынынц нӕ рӕстӕджы царды ӕууӕлтӕ. Ӕцӕг фидауц царды дӕр ӕмӕ аивады дӕр вӕййы хуымӕтӕг, сыгьдӕг, бӕрцбарст; уый нӕ быхсы уӕлдай ахорӕнтӕ. Афтӕ у
85
Арсены аивады рӕсугьддзинад — хуымӕтӕг, ирд ӕмӕ уӕздан. Уымӕ гӕсгӕ нын фыссӕджы ны-хас у ӕхцон, — уый нӕм хӕссы рӕстдзинады рухс, гуманизмы идейӕтӕ, бӕрзонд сагъӕстӕ.
Куырыхон фыссӕгӕн йӕ цард ӕмӕ йӕ куысты нысан уыд Ирыстоны амонд. Адӕмы фарн рӕзы адӕмы иудзинадӕй. Дзыллӕты ӕнгом кӕнынц ахуырад ӕмӕ рухсад, литературой ӕвзаг ӕмӕ наци-он культурӕ. Уыдонӕй сӕнтысы национ идейӕ, уый адӕмӕн рухс кӕны сӕ фӕндаг царды нысанмӕ. Арсен йӕ радзырд «Ханиффӕйы мӕлӕт»-ы фыста: «Стыр зонды скъола у ивгъуыд рӕстӕг, — фӕкӕсын ӕм-иу хъӕуы хаттӕй-хатт фӕстӕмӕ». Стыр зонды скъола у Арсены сфӕлдыстад йӕхӕдӕг дӕр. Уый у нӕ адӕмон исбон.
СӔРИБАРЫ ФИДИУӔГ (Брытъиаты Елбыздыхъо)
Ирон культурӕйы ахъаззагдӕр ӕнтыстытӕй иу у Брытьиаты Елбыздыхъойы сфӕлдыстад. Йӕ аива-дон бынтӕ сты национ исбон. Йӕ уацмыстӕ уыдысты сӕрӕвӕрӕн ирон драмӕйӕн ӕмӕ ирон театрӕн. Елбыздыхъойы ӕхсӕнадон куыст ӕмӕ сфӕлдыстадӕй дзӕвгар фӕхъӕздыгдӕр ис нӕ монон цард. Къостайы поэзийы фӕстӕ нӕ литературӕйы ӕппӕты фылдӕр ахады Елбыздыхъойы сфӕлдыс-тад. Нӕ драматург «ирон литературӕ систа дунеон проблемӕты ӕмвӕзадмӕ»1, уый национ темӕтӕй рахызт ӕппӕтадӕмон ӕмӕ философом проблемӕтӕм, скодта цардхъом традицитӕ ирон драмӕ ӕмӕ ирон театрӕн.
Елбыздыхъойы ӕхсӕнадон архайд ӕмӕ сфӕлдыс-тадӕн ис историон ахадындзинад. Йӕ цард ӕмӕ йӕ куыст уыдысты ӕмбаст, иу хъуыддаджы дыууӕ формӕйы. Уыдон иумӕ сты граждайнаг ӕмӕ сфӕлды-стадон сгуыхт. Елбыздыхъо уыд стыр патриот ӕмӕ
'Т ы б ы л т ы А л ы к с а н д р. Уацмысты ӕмбырдгопд. — Цхинвал: Ирыстон, 1988, 111 ф.
87
тохгӕнӕг гуманист. Йӕ тох уыдис адӕмы бартыл, социален рӕстдзинадыл, рухсадыл, удон сӕрибарыл. Йӕ цард йӕхӕдӕг драмӕ у, тохы драмӕ, рӕстдзи-над ӕмӕ сӕрибар чи агуры, аивад ӕмӕ фидауц чи сӕнтысын кӕны, ахӕм титаны драмӕ. Уыцы драм-ӕйы сюжеты зыны фӕзминаг герой — хъуыдыгӕнӕг, тохгӕнӕг, аразӕг. Йе сфӕлдыстады нывӕфтыд ӕрцы-дысты йӕ рӕстӕджы ӕууӕлтӕ, ирон царды социален быцӕутӕ ӕмӕ историон рӕзт. Елбыздыхъойы дуг уыд вазыгджын цардивӕн заман, стыр социален ӕнкъуыстыты рӕстӕг. Уыцы уавӕрты рӕзт йӕ царды драмӕ, ӕнтысти йе сфӕлдыстад, уымӕ гӕсгӕ сыл зынынц рӕстӕджы фӕдтӕ ӕмӕ тохы фӕлхъазӕнтӕ. Уыдонмӕ нӕй иувӕрсыгӕй кӕсӕн, — уӕд сын нӕ уыдзӕн раст аргь скӕнӕн. Ӕвзарын сӕ хъӕуы историйы контексты, — уӕд нӕм ирдӕй разындзӕн Елбыздыхъойы стырдзинад, йӕ аивады хъомыс, йӕ хъуыдыты бӕрзонд фидауц.
I
Аивадон уацмыс у царды ныв ӕмӕ цард-зонӕн хабар. Афтӕ у фыссӕгӕн йӕхи цард дӕр. Брытъиа-ты Елбыздыхъойӕн «йӕ цыбыр царды алы хабар дӕр бӕрзонд лӕгдзинадыл амад уыд, йе ’нувыд ӕхсӕнадон куыст сӕрӕй кӕронмӕ арӕзт уыд иууыл райдзастдӕр революцией нысӕнттӕм, дзырдаивады та йӕ къухы бафтыд сфӕлдыстадон сгуыхтдзинад»2. Елбыздыхъойы цардӕй алы хабар, хъыгагӕн, ныр-ма нӕу зындгонд ӕмӕ иртӕстгонд. Ӕнӕ уыдонӕй
2Д ж у с о й т ы Н а ф и. Ныхас Елбыздыхъойы фарныл. — Мах дуг, 1981, 5 № ,91 ф.
88
та фыссӕджы фӕлгонцӕн нӕй бӕстон ӕмӕ ӕххӕстӕй равднсӕн.
Елбыздыхъо райгуырд 1881 азы 23 мартьийы (зӕронд нымадӕй 10 мартьийы) Куырттаты комы Дӕллагхъӕуы. Адӕймагӕн йӕ хӕдзар — йӕ фыццаг скъола. Брытьиаты хӕдзар уыди фӕрныг ӕмӕ фи-дар. Бирӕ бинонтӕн фыдӕлты ӕгьдау уыдис фӕтк, алчидӕр дзы йӕ бынаты ӕххӕст кодта йӕ хӕстӕ. Ӕнгом бинонтӕ цард арынц. Фидӕны фыссӕгӕн йӕ фыд Цопан уыди ӕфсымӕрты хистӕр, ӕмӕ хӕдза-ры фарн фыццаджыдӕр уый бӕрны уыд. Цопанмӕ разынд хорз хъару ӕмӕ хӕхты зын уавӕрты цу-дын нӕ уагъта бинонты цард. Уый архайдта Турчы хӕсты (1877-78 азты). Гуыриаты Гагуыдз куыд фыс-сы, афтӕмӕй хорзӕхджын ӕрцыд Георгийы крестӕй, уыди фидар ӕмӕ куырыхон ирон лӕг. Фенд-джын ӕмӕ разагьды лӕг нымад уыди хъӕуы дӕр ӕмӕ комбӕсты дӕр3. Цопаны ӕмсӕр уыд йӕ би-нойнаг Цопанон Госегьа дӕр — намысджын, дзуап-джын ӕмӕ ӕрмарӕхст сылгоймаг. Фыццаджыдӕр уыдонӕй базыдта зӕрдӕргьӕвд лӕппу ирон ӕвзаг ӕмӕ ирон ӕгьдау, уӕздан хъуыдытӕ ӕмӕ адӕмӕн лӕггад кӕнын.
Хӕдзарӕй фӕстӕмӕ адӕймаджы хъомылгӕнӕг вӕййынц ӕрдз, цард ӕмӕ адӕм. Сабийӕн йӕ райгу-ырӕн ком уыдис ӕгасдуне. Хӕхты фидауцӕй, Фыййаг-доны хъазт ӕмӕ уынӕрӕй, ӕнӕбын арвы диссӕгтӕй ӕвзӕрдысты цымыдис лӕппуйы фыццаг тӕлмӕнтӕ, уыдон ын агайдтой йӕ зӕрдӕйы поэтикои уидӕгтӕ.
■’Чипыджы: Брытъиаты Елбыздыхъо. Уацмыстӕ. 2-агтом. — Орджоникидзе: Ир, 1982, 162 ф. — Дарддӕр: (И, фарс).
89
Куырттаты ком у егъау къуырф, антикон театры хуызӕн. Цӕф мӕсгуытӕ, Дзывгьисы фидӕрттӕ — рӕсугьд таурӕгътӕ дурын фӕлгонцты, таурӕгътӕ — адӕмы цардӕгас истори. Ам, ӕрдзон театры, ӕвзыгъд лӕппу йӕ разы уыдта адӕмы цард. Фӕстагмӕ фӕцайдагъ хъӕуы Ныхасмӕ. Ирон Ныхас та, Елбыздыхъойӕн йӕхи загьдау, уыд, ӕмбал кӕмӕн нӕй, ахӕм скъола. Уым дуне ӕмӕ адӕмы цард зынд ӕцӕг ӕмӕ ӕппӕт хуызты. Ныхас уыд хабардон ӕмӕ уынаффӕдон, хъазӕн фӕз ӕмӕ рӕстӕвзарӕн. Ам Елбыздыхъо уыдта ирон царды драмӕ, хъуыста уӕлмонц монологтӕ ӕмӕ карз диалогтӕ, — ӕвзаг, ӕгъдау ӕмӕ цард зонынӕн уыдис ахъаззаг фадат. Уӕд ма нывыл цыдысты адӕмон бӕрӕгбонтӕ. Уыдон сӕхӕдӕг уыдысты театров ӕвдыстытӕ. Уым-иу ӕнӕмӕнг архайдтой зыгъ-уыммӕкӕрцджынтӕ. Уыдон ӕвдыстой хъӕлдзӕг нывтӕ, сӕ архайд уыд маймулиты хъазт, фӕлӕ ӕнахуыр адӕмӕн цыди театры бӕсты. Цыбыр ны-хасӕй, Елбыздыхъойӕн нӕ уыд нӕдӕр Эсхилы гӕнӕнтӕ, нӕдӕр Шекспиры авналӕнтӕ, фӕлӕ уый дӕр рӕзыд ахъаззаг ӕхсӕнадон ӕмӕ культурой уавӕрты.
Ирон адӕм ахуырыл ӕнувыд сты. Цопаны фӕндыд йӕ иунӕг фырты ахуыры фӕндагыл баф-тауын. Фарастаздзыдӕй Елбыздыхъо бахызт Дӕллаг-хъӕуы скъолайы къӕсӕрӕй. Брытъиаты лӕппу разынд хъысмӕты ӕвзӕрст. Йӕ ныхыл ын курдиаты зӕд асӕрфта йӕ сызгъӕрин базыр. Йӕ иыхыдзуа-ры фыст ӕрцыд хъизӕмар ӕмӕ сфӕлдыстадон амонд. Лӕппу йӕ амондӕн бахауд хорз ахуыргӕ-нджытӕм: фыццаг Собиты Иналмӕ, стӕй Тыбыла-
90
ты Ципомӕ. Уыдон ын базмӕстой йӕ уды ӕртдзых. Уайтагъд цырынӕй ссыгъдысты, йӕ зӕрдӕйы зонынадмӕ цы мондӕгтӕ ӕвзӕрд, уыдон. Хӕххон лӕппу ӕрлӕууыд ахуырады фӕндагыл — уӕззау ӕмӕ ӕнӕкӕрон фӕндагыл.
1893 азы Елбыздыхъо фӕлварӕнтӕ радта Дзӕу-джыхъӕуы реалон училищемӕ. Уӕд фыццаг хатт сӕмбӕлд царды цӕлхдуртыл, фыццаг хатт базыдта ӕхсӕнадон хӕрам. Ахуырмӕ йӕ айстой ӕвӕндонӕй, кӕд аккаг зонындзинӕдтӕ равдыста, уӕддӕр. Скъолайы фадӕттӕ — ӕдзӕллаг, йӕ разамынд ӕмӕ хицӕн ахуыргӕнджытӕ кавказӕгтӕм дардтой фыдӕх зӕрдӕ. Нӕ адӕмон нывгӕнӕг Тугъанты Махарбег йӕ мысинӕгты фыссы: «Фыццагкъласонтӕм иуӕй-иу ахуыргӕнджытӕ дзӕбӕх цӕстӕй нӕ ка-стысты. Зӕгъӕм, зарыны ахуыргӕнӕг Багров-иу сыл урокты рӕстӕджы схъӕртӕ кодта: «Гъей, тӕтӕйраг лӕгуынсӕртӕ, сабырдӕр ут!..» (II, 185).
Ӕфхӕрын ӕмӕ нӕмын уыдысты ахуыры ме-тодтӕ. Уыдонӕй ӕнӕрцӕф лӕппуйы зӕрдӕйы ӕвзӕрди маст ӕмӕ ӕрхӕндӕг. Мӕгуыр цард ӕмӕ моралон ӕфхӕрдӕй Елбыздыхъо нал фӕрӕзта, ӕмӕ-иу ӕм ӕрцыд йӕ ахуыр ныууадзыны фӕндон. Фӕлӕ адӕм иу зӕрдӕ нӕ хӕссынц. Фӕзынд та хӕрзгӕнӕг — ахуыргӕнӕг Н. В. Виддинов. Уый зӕрдӕргъӕвд лӕппуйы бахызта рӕдыд къахдзӕфӕй. Елбыздыхъо баззад скъолайы. Ӕхсыст йӕ удыхъӕд уыцы зынты, рӕзыд йӕ зондахаст. Ам базыдта Къо-стайы уацмыстӕ. Тугъаны-фырт йӕ мысинӕгты фыссы: «Иу ахӕм изӕр Шекспиры хуыз ныв код-тон, ӕмӕ ме стъолы цурмӕ ӕрбацыд дыууадӕ-саздзыд ирон сауцӕст ӕмбаргӕ лӕппу. Уый бирӕ
91
фӕкасти нывмӕ, стӕй мӕ бафарста. «Уый чи у?» — «Уый у стыр драматург Вильям Шекспир». Лӕппу та мӕ бафарста «Ӕмӕ уый цӕмӕй хъуыстгонд у?» Ӕз ын ӕй бамбарын кодтон, цас мӕ бон уыд, уымӕй... Лӕппу йӕ цӕстытӕ нывӕй нал иста. Уыцы лӕппу уыд Брытьиаты Елбыздыхъо... Уый Нарты таурӕгътӕ хорз зыдта ӕмӕ сын цӕмӕй сӕ мелоди базыдтаид, уый тыххӕй скрипкӕйыл цӕгъдын ахуыр кӕнын райдыдта ӕмӕ йыл хорз фӕцайдагъ ис. Ӕвӕццӕгӕн ын ӕз Шекспиры кой куы кодтон, уӕд йӕ зӕрдӕмӕ тынг бахъардта» (II, 198-199).
Елбыздыхъо канд Нарты эпос нӕ зыдта хорз, уый иттӕг дӕсны уыд аргъӕуттӕ кӕнынмӕ дӕр. Йӕ мӕлӕты размӕ уый Ӕмбалты Цоцкойӕн ра-дзырдта аргьау «Ацырухс», — уым ирдӕй зыны Ел-быздыхъойы курдиат, йӕ мӕлгъӕвзаг, йӕ ныхасы фидауц.
Горӕты Елбыздыхъойыл ахуыры азтӕ цыдысты зынтӕй ӕмӕ ӕрхӕндӕгӕй. Ӕххуыс ӕм нӕ хауд ӕвӕрӕз хӕдзарӕй. Зӕрдӕзӕгъгӕ нӕ уыд скъолайы ахуырад. Нывыл нӕ уыд Ирыстоны цард. Хицауады азарӕй карзӕй-карздӕр кодтой ӕхсӕнады быцӕутӕ, хӕлд адӕмон тӕрхондон, закъон та нӕ фӕрӕзта рӕстдзинад хъахъхъӕнын. Уыйадыл хицауад — фыдгӕнӕг, абырӕг — арӕх. 1900 азы уалдзӕджы Цопан Хуыскъададжы фӕмард абырджыты къухӕй. Уӕд ӕнафоны идӕдз фыста йӕ хъӕбулмӕ сау хабар: «Не 'нхъӕлцау Елбыздыхъо! Тӕфӕрфӕс дын кӕнӕм — дӕ мад, дӕ хотӕ... Абоны онг мах нӕхи фӕтыдтам ӕмӕ фӕдзынӕзтам, адӕм — махӕй тынгдӕр, фӕлӕ нын хъыгӕй ницыуал ис, уый бам-бӕрстам ӕмӕ нӕхи де уазӕг кӕнӕм, ӕркӕс, мах дӕр
92
ӕнӕ дарӕг ма фӕкӕн ӕмӕ дӕхи дӕр, дӕ фыды фӕллӕйттӕ ма фесаф...» Хӕдзары уӕз ӕмӕ би-нонты мӕт ӕрӕнцадысты ахуырдзау лӕппуйыл. Уыцы рӕстӕджы йӕм сидтысты ӕфсадмӕ дӕр. Ахӕм тыхст уавӕрты Елбыздыхъо цалдӕр хатты хъавыд йӕ ахуыр ныууадзынмӕ. Фӕлӕ нӕ саст фидар удыхъӕд, уӕгьд ӕй нӕ уагьта ахуырмӕ бӕллын. 1903 азы каст фӕци училище. Уыцы аз йӕ райгуырӕн хъӕуы суӕгьд ахуыргӕнӕджы бынат, ӕмӕ уым райдыдта кусын кадавар мыздыл.
Йӕ ахуыры азты дӕр ӕмӕ скъолайы кусгӕйӕ дӕр Елбыздыхъо иудадзыг сагьӕс кодта ахуыры хъуыд-дагыл. Йӕ хъуыдытӕ цы уацты нывӕста, уыдонӕй баззад ӕрмӕст скъуыддзӕгтӕ, сауфысты гӕбӕзтӕ. Фӕлӕ уыдонӕй дӕр бӕрӕг у йӕ ахает скъолаты уавӕрмӕ. Елбыздыхъо фыссы, зӕгьгӕ, алы приходы дӕр ис скъола, — уый у Ирыстоны амонд, фӕлӕ разы нӕу нӕдӕр ахуырады мидисӕй, нӕдӕр ахуыр-гӕнджыты цӕттӕдзинадӕй. Ахуыргӕнӕджы куыст у бӕрнон, ахъаззаг ӕмӕ намысы хъуыддаг. Ис дзы хи дарӕн. «Самое же главное — деятельность благородная, возвышенная, чистая, полное удовлетворение моей натуры» (II, 68). Ӕмӕ куыста зӕрди-агӕй. Ахуырдзаутӕн сӕ зӕрдӕтӕ фидар кодта зонд ӕмӕ гуманизмы рухсӕй.
Елбыздыхъо йӕ уд лӕвӕрдта, сӕрибар ӕмӕ рӕстдзинад кӕм уа, ахӕм царды сӕраппонд. Йӕ уды фӕндонӕн агуырдта фадат ӕмӕ фӕрӕзтӕ. «Ӕз мӕхи нӕма базыдтон, нӕма равзӕрстон мӕ бынат царды, — сагьӕс кӕны цардбӕллон лӕппу. — Ӕз разы нӕ дӕн ницӕйаг адӕймаджы хъысмӕтыл. Мӕн фӕнды царды фӕд ныууадзын. Уыцы фӕдыл
93
цӕугӕйӕ ног фӕлтӕртӕ хъуамӕ ӕхсызгонӕй ӕмӕ сӕрыстырӕй мысой мӕн — мӕхи тыххӕй нӕ, фӕлӕ ӕндӕрты разӕнгард кӕнынӕн! Уый эгоизм нӕу, фӕлӕ у, ӕмбаргӕ фӕлтӕр иӕм цӕмӕй уа, ахӕм фӕндон... Фӕлӕ кӕм и уыцы гӕнӕн, уыцы фӕрӕз?» (II, 131-132).
Елбыздыхъо сгӕрста ӕмӕ фӕлвӕрдта алы мадзӕлттӕ. Уацтӕй уӕлдай бавдӕлд пьесӕтӕ фыссынмӕ. Къӕрцхъус лӕппу лӕмбынӕг каст ирон царды ӕууӕлтӕм, хъуыста адӕмы сагъӕстӕм. Йӕ фыццаг сфӕлдыстадон фӕлварӕнтӕ «Уӕрӕседзау» ӕмӕ «Худинаджы бӕсты — мӕлӕт» рацыдысты хицӕн чиныгӕй 1905 азы. Фыст ӕрцыдысты раздӕр: 1903-1904 азты. Къухфыстӕй бахаудтой адӕммӕ. 1904 азы сӕ спектакльтӕ сӕвӕрдтой Олгинскӕйы хъӕуы. «Спектакльмӕ ӕрхуыдтам уазджытӕ Дзӕуджы-хъӕуӕй... Ӕрцыд Елбыздыхъо дӕр, — фыссы йӕ мысинӕгты нӕ фыццаг актер Тотраты Бесӕ. — Уыцы хабар не 'ппӕтӕн дӕр уыд тынг ӕхсызгон... Елбыздыхъо уыд ӕрыгон, уындджын адӕймаг. Йӕ уӕлӕ цы сау костюм уыд, уый айв фидыдта йӕ рӕсугъд, хӕрзконд гуырыл. Елбыздыхъо уыд хъа-руджын, цӕрдӕг, фидар зӕрдӕйы хицау. Дзырдта сыгъдӕг куырттатаг здӕхтимӕ, сабыргай, бӕлвырд, йӕ алы дзырдыл дӕр — йе сдзурыны агъоммӕ арф ахъуыды кӕнгӕйӕ. Йе ’нгас ӕмӕ йӕ ныхасы уагӕй-иу адӕймагӕн уайтагъд йӕхи бауарзын кодта» (II, 173).
Афтӕ райдыдта ирон театры истори. Йе’ сфӕлдиссӕг уыд Елбыздыхъо. Театры рӕзтимӕ райдыдта фыссӕджы хъизӕмайраг ӕмӕ кады фӕндаг дӕр. Тох ӕмӕ сфӕлдыстадӕн къуыидӕг уыдысты
94
хӕхты уавӕртӕ. Елбыздыхъо рацыд, стыр ӕхсӕнадон змӕлд кӕм райтынг, уырдӕм.
Ралӕууыд 1905 аз. Уыд тугуарӕн Хуыцаубон. Адӕм сыстадысты, тохы агуырдтой сӕ бартӕ ӕмӕ сӕ амонд. «Царды уылӕнтӕ ӕрбахастой хӕхтӕм барджыи ӕгьдӕуттӕ ’мӕ барджын ныхӕстӕ» (Цомахъ). Ирон адӕм дӕр бацыдысты уыцы уылӕнты. Виктор Гюго фыста: «Свободе неизменно предшествует освобождение. Революция — это правда. За баррикадой, отстаивающей право, поднимается заря»4. Уыцы сӕуӕхсидмӕ бӕллыд Къоста, уый сӕраппонд сыгъ-та йӕ цард ӕмӕ йӕ зӕрдӕ. Йӕ уӕлмӕрдыл ын Цӕголты Георги дзӕгьӕлы нӕ дзырдта: «Вокруг редеет мгла... Руси порабощенной Зарю счастливых дней грядущее сулит... И близится рассвет...»
Дард уыди уӕд дӕр «амондджын бонты сӕуӕх-сид». Фӕлӕ йӕм цыдысты ӕмӕ цӕуынц адӕмы ху-ыздӕртӕ. Елбыздыхъо уыд сӕ фыццаг рӕнхъыты. 1905 азы декабры агитацион куыст кодта Ирон бӕхджын дивизионы. Сидти сӕм тохгӕнӕг кусӕг адӕмы фарс рахӕцынмӕ. Кӕй зӕгъын ӕй хъӕуы, — нымыгьд ӕрцыд. Пъӕлицӕ йӕ фӕдыл бафтыд. Терчы областы хицауад уынаффӕ рахаста тӕссаг революционеры ӕр-цахсыны тыххӕй. 1906 азы апрелы Елбыздыхъо баха-уд сӕ къухты. Бадт Дзӕуджыхъӕуы ахӕстоны.
Ахст адӕмӕй иу — революцийы архайӕг Къесаты Георги — йӕ мысинӕгты фыссы: «Уый уыди зонд-джын, намысджын, ахуыргонд лӕг, ӕмбалыл иузӕ-рдион ӕмӕ ӕнувыд, ӕгьдауджын» (II, 203). Уыцы
4 Гю г о В. Собр. соч. в 15 томах. Т. 14. — М.: ГИХЛ, 1956, 613 ф.
95
миниуджытӕ ног хуызы раргом сты ахӕстоны. Ел-быздыхъо сӕхиуыл ӕрхудын кодта, йӕхи ӕгады ранмӕ чи ӕруагьта, уыцы ахстыты. Уыдон сӕхиуыл схӕцыдысты, камерӕ бафснайдтой, сӕ дарӕсмӕ базылдысты, сӕ уынд, сӕ сыгъдӕгдзинадмӕ ӕркас-тысты. Дзырдта сын иудадзыг: «Рох уӕ ма уӕд нӕ фыдӕлты фӕдзӕхст: «Сымах куы нӕ алидзат хӕсты быдырӕй, уӕд знагӕн ӕнӕ фӕлидзгӕ нӕй» (II, 207). Ахӕм ныхӕстӕй зӕрдӕсаст ахстытӕн райхъ-ал сӕ намыс, фӕфидар сӕ ныфс. «Елбыздыхъо разынд диссаджы лектор ӕмӕ психолог, — фыссы дарддӕр Къесайы-фырт. — Уый дзырдта, зӕгъгӕ, дзӕгъӕлы бадын у лӕджы тӕккӕ тӕссагдӕр ӕмӕ ӕгъатырдӕр знаг» (II, 209).
1906 азы 22 ноябры Тифлисы тӕрхондоны палатӕ ногӕй ӕркаст Елбыздыхъойы хъуыддагмӕ, баны-мадта йӕ аххосджыныл ӕмӕ йын расидт иу аз ахӕстоны фӕбадын (II, 159). Сӕхгӕдтой йыл Назрань! фидары дуӕрттӕ. Фӕлӕ ӕнцад нӕ бадт Елбыздыхъо ахӕстоны дӕр. Фыста радзырдтӕ уырыс-саг ӕвзагыл, — ӕвдыста ахст адӕмы фыдуавӕртӕ ӕмӕ фыдӕвзарӕнтӕ. Бахауд баст Прометейы уавӕ-ры. Фӕлӕ сӕрибарӕй баззадысты йӕ зонд ӕмӕ йӕ бӕллицтӕ. Къоста хуымӕтӕджы нӕ загъта: «В тюрьме ясней мне чудится свобода, Звучнее песнь с бряцанием цепей». Ахӕстоны Елбыздыхъойы зӕрдӕйы ноджы тынгдӕр ӕхсыстысты сӕрибары мондӕгтӕ, уыдонӕй ӕнхъызтысты нӕрӕмон сфӕлдыстадон тыхтӕ. Назрань! ахӕстоны нӕ драматург сфӕлдыста драмӕ «Дыууӕ хойы». Уый уыд ирон драмон аивады егъаудӕр ӕмӕ ахъаззагдӕр ӕнтыст. Ӕвӕццӕгӕн, уым райдыдта кусын йӕ тра-
96
геди «Хазби»-йыл дӕр. Цымыдисаг уавӕр: ирон Музӕ уӕды заманты уыд кӕнӕ тохы, кӕнӕ ахӕстоны, кӕнӕ хасты. Ӕниу афтӕ уыд ӕппӕт бӕстӕйы дӕр: «Ах! В России даже звезды Смотрят с неба сквозь решетки» (М. Горький).
Афӕдз аивгъуыдта. Революци ныддӕрӕн хицауа-ды фидӕрттыл. Бӕстӕ йӕ туджы мӕцыд. Иуты ӕхстой ӕмӕ ауыгътой, иннӕты хастой Сыбырмӕ. Уыцы уавӕр Елбыздыхъо хуызджынӕй равдыста аллегорией радзырд «Цад»-ы. Фыссӕг суӕгьд ис ах-ӕстонӕй. Фӕлӕ кӕм уыд сӕрибар? Ӕппӕт Уӕрӕсе фестад ахӕстон. Прогрессивен литературӕйы сӕйрагдӕр темӕ сси ахст лӕджы хъысмӕт (Цо-махъ ӕмӕ Ахмӕты ӕмдзӕвгӕтӕ, Хъ. М. ӕмӕ Датиты Исламы ӕмном радзЫрдтӕ «Ахӕстоны» ӕмӕ ӕндӕртӕ).
1908 азы Елбыздыхъо хаст ӕрцыд Ирыстонӕй Бакумӕ. Уыцы аз Иры фӕсивӕд сцеиӕйы сӕвӕрдтой «Хазби». Драматург сусӕгӕй ссыд Дзӕу-джыхъӕумӕ. Афишӕты барӕй нӕ уыд йӕ мыг-гаг фыст дӕр, фӕлӕ йӕ уӕддӕр хицауад базыд-той ӕмӕ йӕ фӕстӕмӕ Бакуйы бамидӕг кодтой. Уыцы рӕстӕджы Бакуйы царди бирӕ ирон адӕм, ӕмӕ уым дӕр сӕвӕрдтой «Хазби». Сӕйраг ролы хъазыд автор йӕхӕдӕг. Хӕдахуыр артистты хъазтӕй иттӕг нӕ барухс Коцойты Арсены зӕрдӕ, фӕлӕ бынӕттон газеттӕ фыстой, зӕгъгӕ, Елбыздыхъо «йӕ роль ахъазыд разӕнгардӕй»5.
Уыцы аз сӕрды Елбыздыхъо бацыд Бетъырбухы Психо-неврологион институтмӕ. Терчы зылды йын
5К о ц о й т ы А р с с и. Уацмыстӕ. — Дзӕуджыхъӕу: Ир, 1991, 427 ф.
4 Джыккайты Шампл
97
цӕрыны бар нӕ уыд, афтӕмӕй та 1909 азы сӕрды фӕзынд Дзӕуджыхъӕуы. Ам йӕхи разамындӕй ӕвӕрд ӕрцыд спектакль «Дыууӕ хойы», йӕхӕдӕг дзы хъазыд Хъамболаты ролы. Спектакль цыд ӕнты-стджынӕй, фӕлӕ кӕронмӕ нӕ ахӕццӕ авторы хъазт. Йӕ фӕндаг сценӕйӕ цыдис пъӕлицӕйы уп-равленимӕ, уырдыгӕй — Бакумӕ (II, 185). Лӕппу схауӕггаг ис. 1909 азы Бакуйӕ фыста: «Ам ницы хабар ис. «Хазби»-йы хъуыддаг кӕнӕ ацӕудзӕн, кӕнӕ — нӕ. Спичытӕ мӕ алыварс базмӕлыдысты. Пъӕлицӕ мын базонын кодта, ам дӕр мын цӕрӕн нӕй, ӕмӕ сфӕнд кодтон мӕймӕ тӕхын, фӕлӕ тӕрсын, ӕрӕгӕй ардӕм уымӕн дӕр йе ’ууӕлтӕ хорз нал сты... Цы бон мыл ис, — сагъӕссаг мӕ сӕр!» (II, 117). Афтӕ царди нӕ драмӕ сфӕлдисӕг, ахӕм уавӕрты рӕзти ирон театр паддзахы рӕстӕджы.
Цард ӕмӕ тыхбар (власть) раппар-баппар код-той Елбыздыхъойы, фӕлӕ, цы нымӕт цӕгъдай, уый хъуынджындӕр кӕны. Сӕрыстыр лӕппу йӕ сӕрмӕ нӕ хӕссы фӕсдзӕуин чиновники куыст. Йӕхи хоны «ӕгуыст адӕмы стыр ӕфсады гвардион» (II, 132). Уӕддӕр нӕ сӕттынц йӕ ныфс ӕмӕ йӕ тых. Йӕ иу фыстӕджы йӕ уарзон чызгӕн ныфсытӕ ӕвӕры ӕмӕ зӕгьы: «Ӕз нырма удӕгас дӕн, стӕй афтӕ ӕнӕниз дӕн, ӕмӕ мын мӕ куырӕфцӕг Геркулес дӕр нӕ фӕтасын кӕндзӕн... Ӕз фӕразон дӕн сӕнайаг булӕмаргъау» (II, 121). Ирон лӕппу ахӕм уӕздан номӕй хӕрӕг хоны! Нӕ фыссӕг иппӕрд нӕ уыд гуырысхо ӕмӕ дызӕрдыг кӕнынӕй. «Цад» нын ӕвдисы пессимистон ныв: адӕмы тох ныссабыр ӕнусмӕ, тыхбарӕн нӕй фӕцудӕн. Фӕлӕ уӕддӕр йӕ зӕрдӕйы никуы бамынӕг тохы монц. Йӕ иде-
98
алтӕ йӕ разӕнгард кодтой архайынмӕ, кусынмӕ, рухс тауынмӕ. Йӕ хъус лӕмбынӕг дардта ӕхсӕна-дон царды змӕлдмӕ, ирон культурӕйы фӕзынд-тӕм. Афтӕ, ирон газет «Хабар»-ӕн (1909 аз) йӕ фӕзындыл цин кӕны, йӕ къуыхцытыл — хъыг.
Елбыздыхъо царды ахъаззаг фӕрӕзыл нымадта аив литературӕ, мыхуырон ныхас. «Газет, газет у хабархӕссӕг, хъӕргӕнӕг, фидиуӕг, газет у фӕнда-гамонӕг!» (II, 74). Уымӕ гӕсгӕ 1912 азы Бетъырбу-хы уагъта журнал «Хуры тын». Уӕззау политиком ӕмӕ ӕрмӕгон уавӕрты мӕгуыр студентӕн уыцы хъуыддаг уыдис граждайнаг сгуыхт. Разынд уӕз-дан адӕм дӕр — ӕххуысгӕнджытӕ. Елбыздыхъойы уыд ныфс йӕ адӕмӕй, йӕ зӕрдӕ дардта сӕ фид-ӕныл, сӕ царды рӕзтыл. «Ма фӕтӕрсӕм, нырма дард сты нӕ фӕстаг бонтӕ! Уӕдмӕ цӕрын хъӕуы. Цард йемӕ фӕндӕттӕ хӕссы. Царды койтӕ кӕнӕм, нӕ фӕндӕттӕ дзурӕм — уыдоны тыххӕй чиныгыл узӕлын хъӕуы» (II, 87). Йӕ нысан уыд «хуры тынау талынг срухс кӕнын», адӕмӕн ныфс раттын, «рӕсугьд ӕмӕ уарзон цард» аразын.
Журналы алы номыр дӕр гом кӕны йӕ редакторы ныстуантӕй. Уыдоны Елбыздыхъо ӕвӕры ӕхсӕнадон ӕмӕ монон проблемӕтӕ. Сӕйраг проб-лемӕ у мадӕлон ӕвзаг бахъахъхъӕнын, адӕмы фарн чи хӕссы, уыцы ӕгъдӕуттыл фидар хӕцын, аивад ӕмӕ культурӕ рӕзын кӕнын, — уыдон бынду-рыл национ цардӕн рӕзӕн фадӕттӕ аразын. Елбыздыхъойы нысан уыд цард ивын — социален рӕстдзинадмӕ тырнын. Йӕ этикон ӕмӕ эстетикой принциптӕ йын иууыл ирддӕрӕй ӕргом кӕны драмой ныв «Маймули — рухсаг, ӕгас цӕуӕд
99
Ирон тиатр». Уый уыд ирон дзырдаивады ӕнтыст, ирон эстетикой хъуыдыйы ахъаззаг рӕзты ӕвдисӕн. Фӕлӕ фадат у аразӕг: журналӕй рацыд ӕрмӕст ӕртӕ номыры.
Уӕрӕсейы царды ӕппӕты уӕззаудӕр ӕмӕ ӕндзыгдӕр рӕстӕг уыд 1907 азӕй 1917 азмӕ. Политикон реакцийы фыдтӕм бафтыдысты хӕсты ӕвир-хъау фӕстиуджытӕ. Ӕрмынӕг ирон культурӕйы артдзӕст. Уый уыди сфӕлдыстадон кризисы заман Елбыздыхъойӕн дӕр: цалдӕр азы ницы фыста, рӕгъмӕ ницы хаста.
Елбыздыхъо царди ӕлхъывд уавӕрты. 1911 азы ракуырдта ус — Хъазбегты чызг Олгайы. Йӕ зын-тыл бафтыд бинонты мӕт. Хъуыди йӕ царды фӕрӕзтӕ агурын. Уыйадыл студент 1911 азы I ноябрь! кусын райдыдта ӕфсӕнвӕндӕгты департаменты. Разы нӕ уыд институты ахуырӕй, йӕ зӕрдӕ йӕм нӕ рад ӕмӕ бархихъусӕгӕй (вольнослушатель) ба-цыд Бетъырбухы Императором университеты ба-радон факультетмӕ. Зын уыд ахӕм уавӕрты ахуыр кӕнын, зын уыд латинаг ӕвзаг мӕй ӕмӕ ӕрдӕгмӕ сахуыр кӕнын ӕмӕ фӕлварӕн раттын. Елбыздыхъо тыхст, фӕлӕ нӕ саст. Йӕ иу фыстӕджы фыссы йӕ бинойнагмӕ: «Спокойствие — чувство мещанское, и нам его не нужно... Но терпение! Счастье, говорю я, должно пройти через горнило страданий. Не смущайся пока мелкими нашими неудачами. Мы сумеем быть счастливыми» (II, 130-131). Ацы ныхӕсты зыны Елбыздыхъо, йӕ зондахаст, йае фидар характер.
1916 азы апрелы Елбыздыхъо фӕлварӕн радта латинаг ӕвзагӕй, сси ӕххӕстбарон студент. Уыцы
100
аз 5 июлы йӕ курдиаты деканӕй куры Выпускное свидетельство (диплом?), ӕппӕт фӕлварӕнтӕ кӕй радт’а, уый бындурыл6. Ӕндӕр ӕвдисӕнтӕм гӕсгӕ та университет каст фӕци 1917 азы7. Цыбыр ны-хасӕй, нӕ фыссӕджы царды бирӕ ис нырма ӕбӕрӕг фӕрстӕ.
Бӕрӕг нӕу Елбыздыхъойӕн йӕ партион куыст дӕр сӕйраг сахары. Партион кӕй уыд, уый та сусӕг никӕмӕн уыд. Журнал уадзынмӕ куы хъавыд, уӕд уыцы куыстмӕ хуыдта Ӕмбалты Цоцкойы ӕмӕ йӕ фӕдзӕхста: «Не думаю, чтоб моя партийность тебя смущала» (II, 126).
* * *
Ӕрцыд Февралы революци. Паддзах йӕ бартыл йӕ къух систа. Бӕстӕйы рохтӕ йӕ къухтӕм райста Рӕстӕгмӕ хицауад. 1917 азы уалдзӕджы Елбыздыхъо ӕрыздӕхт йӕ райгуырӕн бӕстӕм. Ӕгас Уӕрӕсе дӕр уыд змӕст, хӕст цьщис дарддӕр, рынау сыстадысты низтӕ, стонг, анархи. Уыдис бирӕ партитӕ, — быр-стой хицауады бынат бацахсынмӕ, тыхбар (власть) байсынмӕ. Афтӕ уыд уавӕр Ирыстоны дӕр. Гор-ӕты сӕргьлӕууӕг Байаты Гаппо арфӕтӕ ӕрвыста Рӕстӕгмӕ хицауадӕн ӕмӕ йӕ хӕсыл нымадта: «работать на славу обновленной и свободной отныне Родины»8. Фӕлӕ змӕст Уӕрӕсе нӕ уыд нӕдӕр ног, нӕдӕр
6Фотоальбом «Брытъиаты Елбыздыхъо». — Дзӕуджыхъӕу: Ир, 1993, 100 ф.
7Ц о м а х ъ. Брытъиаты Елбыздыхъо. Критикон-биографион афӕлгӕст//Брытъиаты Елбыздыхъо. Уацмыстӕ. — Дзӕуджыхъӕу, 1947, 171 ф.
^История Владикавказа. —Владикавказ, 1991, 318 ф.
101
сӕрибар. Газеттӕ фыстой: «Талынг тыхтӕ нӕма сӕттынц ӕмӕ ӕппӕт фӕрӕзтӕй хъахъхъӕнынц сӕ фыццаджы позицитӕ»9.
Елбыздыхъо бахауд уыцы змӕлды тӕмӕны. Цӕгат Кавказы арӕзт ӕрцыд Иугонд хохӕгты цӕдис (Союз объединенных горцев). Йӕ центрон комитет ӕрӕнцад Дзӕуджыхъӕуы. Алы адӕмӕй дӕр дзы архайдта иу минӕвар, ирон адӕмӕй — Елбыздыхъо. Уый уыд Цӕдисы газет «Горская жизнь»-ы редактор дӕр. Елбыздыхъо цы арӕзта, уый — адӕмы сӕраппонд. Комитет нысаныл нымадта хӕххон адӕмты ’хсаен фи-дыдад ӕмӕ ӕмгуыст парахат кӕнын, цард демокра-тон принциптыл аразын10. Архайдта алыхуызон ӕмбырдты ӕмӕ съездты, ныхас кодта уынаффӕдон-ты, фыста уацтӕ рӕстӕджы цаутыл. Дард уыди сфӕлдыстадон куыстӕй. Уӕдмӕ фӕуӕлахиз Октябрь! революци. Карзӕй карздӕр кодта партитӕ ӕмӕ политикой къордты быцӕу, анархи анхъӕвзта ивылд донау, сындӕггай ӕнхъызт мидхӕст.
Уыцы мӕйтӕ Елбыздыхъойӕн уыдысты удхар ӕмӕ мидхъуырдухӕны рӕстӕг. Цадӕггай ӕмба-рын байдыдта Комитеты ӕцӕг нысантӕ. Йӕ уӕнггӕ уыдысты бынӕттон буржуазийы минӕвӕртгӕ, уыди сӕм къуындӕг националистон зондахаст ӕмӕ пълантӕ. Революцийы уылӕнты тӕссӕй уыдон 1918 азы февраль! сӕхи айстой Дагьистанмӕ. Елбыздыхъо схицӕн ис уыдонӕй, ныууагъта политикой ку-
’Уый дӕр уым, 320 ф.
“Брытъиаты Е. Хӕххон адӕмы Центральный Коми-тетӕй. — Ирон газет, 1917, 13 №.
102
ыст. Йӕ иу уацы фыста: «Я, горец, в борьбе за свободу в рядах революционеров провел 15 лучших лет. В течение этих 15 лет старый режим душил меня...» (II, 97). Фӕлӕ мидхӕсты нӕ бацыд. Елбыз-дыхъо уыдга царды хӕрӕмттӕ: «Бирӕтӕн ныры бартӕ уӕларвӕй ӕрхауӕг лӕвар уыдысты, бирӕтӕ та сыл уӕхскуӕзӕй фӕкуыстой... Уымӕн ӕвдисӕн суд, талынг ахӕстон, Сыбыр ӕмӕ ауындзӕндон...» (II, 95). Куы-рыхон фыссӕг ацыд хъӕумӕ, цард зӕххы куыстӕй.
Рӕстӕг цыд ӕмӕ цыбыр кодта ирон фыссӕ-джы цард, йӕ авналӕнтӕ, саста йын йӕ тыхтӕ. 1919 азы райдианы Елбыздыхъойӕн хӕсгонд ӕрцыд Дзуа-рыхъӕуы ног скъола (училище) байгом кӕнын; I мартьийы уым райдыдта кусын ахуыргӕнӕгӕй. Аф-ӕдзы фӕстӕ, 1920 азы мартьийы, Цӕгат Ирысто-ны ӕрфидар Советон хицауад. Елбыздыхъойы ӕрба-хуыдтой кусынмӕ облӕсты ахуыры хайадмӕ. Мидхӕ-сты азарӕй бӕстӕ уыд мӕгуыр, цард — уӕззау ӕмӕ ӕвадат. Коцойты Арсен фыссы йӕ мысинӕгты: «1921-ӕм азы, фӕззӕджырдӕм, иу уазал хъуынтъыз боны, иукъорд чидӕртӕ лӕууыдыстӕм Ирон зылды парткомы раз. Кӕсӕм, ӕмӕ Елбыздыхъо хъӕдӕй бӕхуӕр-доны мидӕг суг ӕрласы, цӕуы разӕй, бӕхы рохтыл хӕцгӕйӕ, лӕхъир цъыф йӕ хъӕдын уӕфстӕй змӕнтгӕйӕ. Бӕлвырд, уыдон уыдысты хъӕдын уӕфстӕ, къӕхтӕм гӕрзытӕй бастӕй... Ныцъцъӕх ис!»11. Афтӕ цард «арфхъуыдыгӕнӕг интеллигентен адӕймаг» (Тугьанты Махарбеджы ныхас).
Елбыздыхъо бахауд низты уацары. Ӕрвон тыхтӕ Амраны куыд бабастой сау лӕгӕты, афтӕ йӕ ныл-
"К о ц о й т ы Арсен. Уацмыстӕ. — Дзӕуджыхъӕу: Ир, 1991, 475-476 ф.
103
хъывтой уазал къуымы йӕ сынтӕгмӕ. Фӕлӕ Ам-ранау фидар уыд йӕ уд, йӕ зонд — рухс, йӕ мон— базырджын. «Я не баловень судьбы» (II, 131), фӕлӕ йӕ ныфс никуы саст. Сахуыр зынтӕ сӕттыныл, йӕ сӕрмӕ нӕ хаста хъуыддаг ӕрдӕгыл уадзын, йӕхицӕй-иу загъта — «Овладело какое-то упрямство» (II, 133). Ӕмӕ куыста разӕнгардӕй.
Дыууынӕм азты ирон литературӕйы уыд Фӕлрӕзт (Возрождение). Революцийы уӕлахиз адӕмӕн радта ныфс, сӕ хъару атыдта йӕ бӕттӕнтӕ, йӕхи равдыста сӕрибарӕй. Адӕмон энтузиазм йӕ уылӕнтыл систа ӕмӕ хаста сфӕлдыстадон кусджыты дӕр. Фӕллад ӕмӕ низӕфхӕрд Елбыздыхъойӕн дӕр ралӕууыд нот сфӕлдыстадон уалдзӕг. Ногӕй ра-царӕзта «Дыууӕ хойы» ӕмӕ «Хазби». Бавнӕлдта, цӕрӕнбонты йӕ ӕнцой чи нӕ уагъта, уыцы бӕллиц ӕххӕст кӕнынмӕ — «Амран» фыссынмӕ. Йӕ фӕстаг сценӕтӕ дзырдта хуыссӕнуатӕй, фыстой сӕ Гулуты Андрей ӕмӕ ӕндӕртӕ12. Уыцы куыст уыди егьау удон ӕмӕ сфӕлдыстадон уӕлахиз.
Адӕймаджы аргъ базонӕм ӕрӕджиау. Советон хицауад 1923 азы йӕ хъус ӕрдардта куырыхон фыс-сӕгмӕ, ӕрвыста йӕ курорттӕм, рынчындонтӕм, фӕлӕ байрӕджы. Ирон адӕмы стыр хъӕбул йӕ цардӕй ахицӕн 1923 азы 25 сентябрь!. Кӕронмӕ ахӕццӕ рӕсугъд ӕмӕ уӕззау царды драмӕ. Йӕ хуым— ӕфснайд, йӕ мӕсыг—амад. Йӕхӕдӕг араст ӕмӕ бафтыд, мӕлӕт кӕм нӕй, геройтӕ ӕмӕ куырыхонтӕ стъалытӕ кӕм фестынц, уыцы дунемӕ.
,2Г у л у т ы А н д р е й. Мӕ мысипӕгтӕй. — Орджоникидзе: Ир, 1975, 43 ф.
104
II
Рӕсугвд ӕмӕ уӕздан адӕймагӕн йӕ хъуыдытӕ ӕмӕйӕ хъуыддӕгтӕ дӕр вӕййынц рӕсугьд, сыгъдӕг ӕмӕ бӕрзонд. Елбыздыхъойӕн йӕхи цардӕй уӕз-заудӕр уыд йе сфӕлдыстады хъысмӕт. Советон за-ман иугъӕдон нӕ хаста, ивта боныхъӕдау, уыимӕ идеологи дӕр ӕвдыста йӕ алы хуызтӕ, ӕнхъӕвзта фурды уылӕнтау. Иу бон хӕрдмӕ цы иста, уый иннӕ бон ӕппӕрста бынмӕ, иу афон патриотизм цы ху-ыдта, уый иннӕ афон нымадта национализмыл. Политик® хъомыс у, ӕгъуыз аивад — йӕ аууон. Фыц-цаг кӕцырдӕм тасы, дыккаг дӕр уыцырдӕм. Афтӕ кодта ирон критик® дӕр. Хицауады уынаффӕтӕ куыд ивтой кӕрӕдзи, афтӕ ивта йӕхи критик-ты равг, дыууӕрдӕм тасыд сӕ ахает Елбыздыхъо-мӕ. 20—30-ӕм азты нӕ разагъды лӕгтӕ Елбыздыхъо-йы систой кады бӕрзӕндмӕ, 50-ӕм азты йӕ партийы хъузӕттӕ фӕкодтой политикой дауты бын. Фӕлӕ хуры рухс мигътӕй нӕ хуыссы, ӕцӕг аивад дӕр ху-рау рӕсугьд, ӕхцон ӕмӕ ӕнусон у. Сыгьдӕг ӕмӕ фидауцджынӕй уынынц ирон адӕм сӕ фыссӕ-джы фӕлгонц.
* * *
Бӕрцӕй бирӕ не сты Елбыздыхъойы сфӕлдыста-дон бынтӕ. Бӕрзонд аивад хайджын вӕййы ӕмби-сонды ӕууӕлтӕй — цыбыр, аив, мидисджын. Ацы миниуджытӕй ифтонг у ирон драматург, йӕ ныхас ӕмбисондау у базырджын, философон хатдзӕгау — арф ӕмӕ ахадгӕ. Уый алы хъуыддагӕн дӕр каст йӕ
105
уидӕггӕм, иртӕста йын йӕ сӕвзӕрды аххосӕггӕ ӕмӕ йӕ рӕзты фӕстиуджытӕ, ӕвдыста сӕ ӕвзӕрст дзырдтӕй нывыл ӕмӕ бӕстон. Уыцы курдиат иттӕг раст бафиппайдта Нигер: «Мах хъӕуы нывӕвдисӕг, эмоци сайаг цыргь ӕвзаг, ӕмӕ ахӕм ӕвзагӕй фыста Брытьиаты Елбыздыхъо: ӕхсӕст мӕнӕуы ху-ызӕн, сатӕг ӕхсӕры хуызӕн, ӕнцон дзурӕн, ӕнцон ӕмбарӕн...»13 Уыцы миниуӕг ӕвзӕрди йӕ курдиаты хъомысӕй, бӕлвырд хъуыды ӕмӕ бӕстон куыстӕй.
Ӕхсӕнадон царды хъуыддӕгтӕй Елбыздыхъойы ӕндӕвта алцы дӕр. Ӕрыгонӕй йӕ сагьӕс уыд ахуы-радыл. Йӕ фыццаг уацты фӕлвӕрдта скъолаты куыст равдисын. Спектакль «Дети двадцатого века» ӕвзонг ахуыргӕнӕджы бафтыдта катайыл. Йӕ сюжет у ахӕм: гимназтӕй ратӕрынц фыдуаг ахуырдзау-ты, уыдон хӕлынц, ӕмӕ сӕ царды дон ласы йӕ бынмӕ. Елбыздыхъо фыссы: «Ӕфхӕрыны бардуаг Немезидӕ ӕнусты дӕргъы ӕфхӕры тӕригьӕдджын-ты: сау зындонӕй уым, ауындзӕн, ӕхст кӕнӕ ахӕ-стонӕй ам, фӕлӕ йӕ куыст къадцӕр нӕ кӕны... Хуыцауӕн дӕр йӕ дуг фӕци, йӕ бон нӕу йӕхи истӕмӕй равдисын, ӕмӕ йӕ адӕм раппӕрстой йӕ къӕлӕтджынӕй...» (II, 70). Елбыздыхъомӕ гӕсгӕ ӕнӕхъуаджы карз ӕфхӕрд ницы бар дары нӕдӕр гуманизммӕ, нӕдӕр педагогикӕмӕ. Падцзахад, закъ-он ӕмӕ ахуырады хӕс у ӕхсӕнадӕн куыстуарзаг ӕмӕ хъуыдыгӕнӕг хорз граждантӕ хъомыл кӕнын. Уыцы хъуыддагӕн йӕ мадзал у ахуырад.
,3Н и г е р. Уацмысты ӕххӕст ӕмбырдгонд ӕртӕ томӕй. 3-аг т. — Чиныгуадзӕн «Ир», 1968, 149-150 ф.
106
Фӕлае ахуырадмӕ адӕймаг, уӕлдайдӕр рӕзгӕ уд, тырны ехсы бын ӕмӕ тӕссӕй нӕ, фӕлӕ зоныны монцӕй. Скъолайы хӕс у ӕфхаерын нӕ, фӕлӕ уыцы ӕнкъарӕн цырын кӕнын, зонынадӕй уд сыгьдӕг кӕнын. «Школа не казарма... Тесное единство учителей и учащихся, отношения, основанные на взаимной любви и уважении, — вот залог будущего царства свободы и справедливости» (II, 71).
Сӕрибар ӕмӕ рӕстдзинады дуне уыди Елбыз-дыхъойы социален идеал. Йӕ цард, йӕ куыст, йӕ тох — ӕппӕт дӕр нывондӕн хаста уыцы дунейы саераппонд.
Елбыздыхъойы цард аемае зондахаст зонынӕн ахъаззаг фӕрӕз сты йӕ фыстӕджытӕ. Гете загьта: «Фыстӕджытӕ сты, адӕймаг йӕ номыл цы цардаев-дисӕнтӕ ныууадзы, уыдоны ахсджиагдӕртӕй». Къоста ӕмӕ нын Елбыздыхъойӕ баззад хъзездыг эпистолярон бынтае — уыдон сты се сфаглдыстады ӕрдзон хай. Фыстӕг у заердӕйӕ зӕрдаемӕ ныхас, уым алӕмает айдӕнау зынынц царды ӕууаелтае, авторы удон цард, йае иууыл сусӕгдӕр ӕнкъарӕнтӕ. Елбыздыхъойы фыстаеджытӕ сты йае царды документтӕ, фзелае сын уыимӕ схонаен ис прозӕйӕ фыст поэмӕтӕ. Уыдоны нывӕфтыдӕй зынынц йае хъыгтае ӕмае йӕ цинтӕ, йае маст ӕмае йӕ уарзт, йӕ этикон ӕмӕ эстетикон идеалтае. Елбыздыхъойӕн йӕ курдиаты ӕмсӕр у йӕ уар-зондзинад дӕр — уаездан, рухс ӕмӕ баерзонд. Зынгӕ поэт Федор Сологуб фыста: «Адӕймаджы уд йаехи аеппаетӕй аеххаестдӕр, уӕлмонцдӕр ӕмӕ рухсдӕрӕй равдисы уарзты ӕууӕлты. Адӕймаджы зӕрдӕйы уарзт куы фӕзыны, уӕд... йае уд байтом
107
вӕййы хорзӕн, ӕцӕгӕн ӕмӕ фидауцӕн»14. Афтӕ уыд Елбыздыхъойы уавӕр дӕр. Йӕ фыстӕджыты зыны стыр лӕджы рӕсугъд ӕмӕ стыр уарзт, тызмӕг хӕххоны ныхас цӕуы зӕрдӕбынӕй, зӕлы имо-нау, улӕфы арф лиризмы ӕрвон уӕлдӕфӕй ӕмӕ рухс кӕны фыссӕджы адӕймагон фӕлгонц.
Къостайау Елбыздыхъо дӕр уарзта дунейы дзыл-лӕты, фӕлӕ йын ӕппӕтӕй зынаргъдӕр уыдысты йӕ уарзон адӕймаг, йӕхи адӕм, йӕ райгуырӕн хӕхтӕ. Йӕ иу фыстӕджы дзуры: «Раст зӕгьыс, тынг мӕ фӕнды... Чырыстийы (Сӕнайы) цъупмӕ кӕсын. Куыд рӕсугъд уыдзӕн ныр, уый мӕ цӕстытыл уайы. Фӕлӕ мын ӕгайтма ды уым дӕ. Мӕстӕй амар-даин, ӕппын ӕнӕхай куы уыдаин ацы аз хӕхтӕй, уӕд. Фӕлӕ мын ныр ды уым дӕ, ӕз дӕуӕй дзаг кӕм дӕн, уым мын дзы хай ис» (II, 124). Ацы хъуыдыты зыны авторы стыр уды парахат дуне, патриоты ӕнкъарӕнты хуызтӕ ӕмӕ сӕ ӕрдзон иу-дзинад.
Елбыздыхъо уыд Къостайы фӕдон, дарддӕр ын хаста йӕ революцион традицитӕ. Ӕндӕвта йӕ ӕппӕт ӕфхӕрд адӕмты уавӕр. 1909 азы фыста: «Мӕнӕн адӕмы тыхст, сӕ гӕвзыкк цард сты мӕ уды риссӕгтӕ, уыдон сты мӕ дзуринаг... Мае катай у хъизӕмайраг дзыллӕтыл... Мӕ зӕрдӕ мын судзы ӕмбыд социален цардӕвӕрд» (II, 114). Елбыздыхъо ахӕм уавӕр уыдта Уӕрӕсейы ӕппӕт къуымты — Ирыстоны, Бакуйы, Бетъырбухы. «Не 'фсымӕртӕ мингӕйттӕй змӕнтынц зӕхх, сӕ тугвӕллойӕ
“Любовь в письмах выдающихся людей XVIII и XIX века. — М.: Политиздат, 1990, 7-8 ф.
108
ӕндӕртӕн аразынц бухъ царды фӕрӕзтӕ, сӕхӕдӕг та цӕуынц сӕфтмӕ...» (II, 112). Уыдта адӕмы тох дӕр. «Лӕгау лӕгтӕ сӕ туг калынц ӕфхӕрд адӕмы сӕраппонд, свӕййынц хауӕггаг. Фыдгултӕ сӕ цъы-фы ӕвдулынц, марынц сӕ удхарӕй, ӕгад сӕ кӕнынц!» (II, 112). Драматург зыдта Амран ӕмӕ йӕ фӕдонты хъысмӕт, уӕддӕр ныллӕууыд уыдо-ны фӕндагыл. Хорз лӕг адӕмӕй хӕс дары, на-мысджын фыссӕг адӕмӕй иппӕрд нӕ вӕййы. Ел-быздыхъо бацыд адӕмы бӕрны, йӕхицӕн сныв код-та ӕнӕнцой ӕмӕ тӕссаг цард. Иу фыстӕджы фыссы: «Ды мын дзурыс, зӕгьгӕ, ӕз ӕппӕт уыдӕттӕ нӕ аивдзынӕн. Афтӕ фӕуӕд! Фӕлӕ уӕд мӕ дзы-хы дон бакӕнон?.. Ӕз сӕ нӕ быхсын!» (II, 112). Уыйадыл уӕздан лӕг ӕмӕ гуманист фыссӕг сси революцией тохгӕнӕг, сӕрибары фидиуӕг.
Патриот фӕразон у. Уӕззау уыд Ирыстоны уавӕр. Цӕголты Георги йӕ хуыдта «Край беспросветной нужды», Цомахъ дзы уыдта «сагъӕссаг хъӕутӕ». Елбыздыхъо хъӕрзы: «Ирыстоны буар ӕгасӕй дӕр хъӕдгӕмттӕ у... низджын у йӕ уд дӕр» (II, 126). Уыдонӕн хъуыд хос кӕнын. Хъуыдыгӕнӕг фыссӕг зыдта иу ӕцӕгдзинад: сӕрибарыл тох кӕнын сӕ бон у ӕрмӕст ахуыр адӕмӕн. Рухс тауын уыд йӕ тохы иу хуыз. Йӕ нысан ӕвдисы афтӕ: «Рагон ромаг трибунау ӕз хъӕр кӕндзынӕн иудадзыг: нӕ царды ӕнахуырад, талынгдзинад ӕмӕ ӕбардзи-нады Карфаген («Карфаген нашего невежества, темноты и бесправия») хъуамӕ ӕрцӕуа саст!» (II, 127).
«Карфаген» басӕттынӕн хъуыдис бирӕ мадзӕлттӕ. Скъолайы ӕмрӕнхъ Елбыздыхъо ӕвӕрдта мыхуыр ӕмӕ айв литературӕ. Йӕ бӕллиц
109
уыд «хъӕздыг ирон литературӕ». Уый сӕраппонд уагьта журнал «Хуры тын», фӕлӕ йӕ журналӕн уыд ӕхсӕнадон нысан дӕр: «... рӕзын кӕндзыстӕм нӕ литературӕ ӕмӕ уый фӕрцы рӕстмӕ аудцзыстӕм адӕмыл» (II, 108), — араздзысты йӕ растдӕр фӕнда-гыл.
Уыцы нысантӕм гӕсгӕ литературӕ Елбыздыхъ-ойӕн уыд уаз хъуыддаг. Йӕ ныстуаны фыста, зӕгьгӕ, «Хуры тын»-ы уадздзӕн ӕрмӕст хӕрзхъӕд, мидисджын, ахсджиаг хуыддӕгтыл чи дзуры, ахӕм уацмыстӕ. Елбыздыхъо арф ӕмбӕрста йӕ рӕстӕджы ӕууӕлтӕ: «... царды къуыбылой ныссуй ис... Фыдӕлты цардӕй рахицӕн стӕм... ног цардмӕ та хӕццӕ нӕма баистӕм...» (II, 74). Адӕм сты фӕндагыл, бон — мигътӕй мылазон. Фӕдис хъӕр кӕндзысты газет ӕмӕ чиныг. Фӕлӕ уыдон хъуамӕ зоной, фӕдис чердӕм аразын хъӕуы, уый. Уымӕ гӕсгӕ Елбыздыхъо аивадмӕ каст домаг цӕстӕй, Къоста ӕмӕ Арсенау нӕ быхста ӕнӕбон литературой фӕлварӕнтӕ (II, 75).
Елбыздыхъойы сагьӕс иудадзыг уыд литературӕй-ыл, фӕлӕ нӕ ныффыста сӕрмагонд эстетикон уацтӕ ӕмӕ трактаттӕ. Йӕ этикон ӕмӕ эстетикон хъуыдытӕ уидзинаг ӕфсиртау пырхӕй лӕу-уынц йӕ публицистон уацты, йӕ фыстӕджыты. «Цӕмӕй адӕмы зонд аразай, уый тыххӕй хъуамӕ уай адӕмы ’хсӕн». (II, 128). Уый сӕраппонд Елбыздыхъо йӕ цӕст ӕрӕвӕрдта драмӕйыл — аива-ды ӕппӕты демократондӕр къабазыл. «Цӕмӕй адӕм наци суой, уый тыххӕй уал сын раздӕр саразын хъӕуы театр» (Гете). Ирыстоны уыцы стыр хӕс йӕхимӕ райста Елбыздыхъо, ӕмӕ йын
110
бантыст. Драмой ӕмӕ театрон аивады сӕраппонд сӕнтыст йӕ уацмыс «Маймули — рухсаг, ӕгас цӕуӕд Ирон тиатр». Уым нывӕфтыдӕй ӕвдыст ӕрцыд Елбыздыхъойы этикон ӕмӕ эстетикон программӕ.
III
Театрӕн адӕмы царды ис ахъаззаг ахадындзи-над, уӕлдайдӕр рагзаманты, адӕммӕ ахуырад фаг куы нӕ уыдис, уӕд. А. Аникст фыссы Шекспиры заманы тыххӕй: «Театр адӕмӕн уыдис чиныджы бӕсты... Уый адӕмӕн уыд хиирхӕфсӕн, фенӕн дзы уыд диссаджы цаутӕ; уый лӕвӕрдта зонындзинӕдтӕ — ӕвдыста ивгъуыд заманты ӕцӕг цаутӕ; уый хъӕздыг кодта зонд ӕмӕ ӕнкъарӕнтӕ...»15 Театрӕн ахӕм ны-сан уыдис Ирыстоны дӕр. Адӕмимӕ дзурынӕн ху-ыздӕр фӕрӕз уыд драмон аивад: цаутӕм кӕсынц дзыллӕтӕ, ног хабӕрттӕ ӕмӕ ног хьуыдытӕ хъу-сынц ӕнахуыргонд адӕм дӕр; цы хъусынц, уый уынгӕ дӕр кӕнынц ӕмӕ сӕм хъары арфдӕр. Уыцы хъуыд-даг егъаудӕр ӕмӕ бӕрзонддӕр кӕны Елбыздыхъойы сфӕлдыстадон сгуыхт.
Цӕмӕй райдыдта ирон драмӕйы истори? Ты-былты Алыксандр фыста: «Ирон литературӕйы рӕзт нын ӕвдисы, ӕмбал кӕмӕн нӕй, ахӕм ныв: ӕдзух куыд вӕййы, афтӕ уымӕн йӕ райдайӕн нӕ уыд сабийы ныхасӕй... Нӕ, фӕлӕ Къостайы поэзи ӕмӕ Елбыздыхъойы драмӕтӕ сты йӕ фыццаг ӕмӕ йӕ иууыл бӕрзонддӕр ӕнтыстытӕ»16.
,5А н и к с т А. Вильям Шекспир // Шекспир. Трагедии. Сонеты. - М.: ХЛ, 1968, 10 ф. (БВЛ).
,6Т ы б ы л т ы Алыксандр. Амынд чиныг, 111 ф.
111
Хъуыдыйаг у ацы хатдзӕджы рӕстдзинад. Алы литературӕйы дӕр драмӕйӕн уыд «сабидуг». Европ-ӕйы цивилизаци сырӕзт бердзенты (грекъы) куль-турӕйӕ. Уым театр рӕзыд цадӕггай. Адӕмон бӕрӕгбонты-иу ӕнӕмӕнг уыдис «театрон» ӕвдыс-тытӕ: дифирамбтӕ ӕмӕ сатирты хъазт. Сатир у цӕуӕнгӕс фантастикой цӕрӕгой. Хъазджытӕ-иу сӕ уӕлӕ скодтой сӕгьдзарм, цӕуы сыкъатӕ, фӕзмыд-той сатиры митӕ. Дзырд «трагеди» амоны «цӕукъ-аты зарӕг». «Характерной чертой обрядовой драмы является ряженье, надевание маски какого-либо бога, демона или зверя. Этот обычай также коренится в первобытном мировоззрении... Скорбь меняется разгулом и ликованием. Характерная черта этих празднеств — обжорство, половая разнузданность, сквернословие как фантастические средства обеспечения урожая, животного плодородия, сытого года. Многие черты этих древних празднеств сохранились в обрядности русской масленицы и западноевропейского карнавала»17.
Афтӕ уыд нӕ фыдӕлтӕм дӕр. Ахӕм ӕвдыстытӕ ӕрхӕццӕ сты суанг ХХ-ӕм ӕнусмӕ. Алӕй-Булӕй ӕмӕ Чепена сты уыцы ӕвдыстыты хуызтӕ. Уыдонӕй уӕлдай алыхуызон хъӕзтытӕ ӕвдыстой зыгъуым-мӕкӕрцджынтӕ, теуатӕ, цӕукъатӕ, маймулитӕ. Уыдон фӕзмыдтой цӕрӕгойты, уыдысты ронбӕгъд, дзырдтой ӕмӕ зарыдысты ӕнӕфсармӕй. Фӕтк ӕну-сон у ӕмӕ тыхджын у, ивын нӕ комы, адӕмы уӕгъд
|7Тро н с к и й И. М. История античной литературы. — М.: Высшая школа, 1983, 108 ф.
112
нӕ уадзы. Ивта адӕмы цард, ивтой ӕгъдӕуттӕ ӕмӕ этикон зондахаст. Ӕхсӕнадон бынаты, уӕлдайдӕр сылгоймаг кӕм уа, уым нӕ уыд ронбӕгъд уӕвӕн, ӕнӕуаг митӕ кӕнӕн, ӕнӕфсармӕй дзурӕн. Фӕлӕ-иу бӕрӕгбонты ӕмӕ чындзӕхсӕвты ӕрцыд ӕнаху-ыр диссаг. Хъазджытӕ къӕйныхӕй ӕвдыстой ӕнӕуаг сценӕтӕ, ӕнӕфсарм эротикон ныхасӕй фӕсте ницы уагьтой, — уӕлдай фылдӕр аргьуыдтой ног чын-дзыл. Хъуыстой сӕм нӕлгоймагӕй, сылгоймагӕй ӕмӕ сырх нӕ кодтой — худӕгӕй сӕ тыппыртӕ уагьтой. Уыцы уавӕрты уыд психологон момент, фӕлӕ йӕ сӕйраг ӕнхъизӕн уыд фӕткон ахает ӕнусон хьуыдцагмӕ.
Адӕмон хъазтӕй райрӕзт бердзенаг театр. Хъазтӕн спектакли ӕууӕлтӕ радта поэт Феспид. Фриних рауӕрӕх кодта хор ӕмӕ амонӕджы фун-кцитӕ, диалог бацыд йӕ тыхы, архайды сюжеты мифтӕй уӕлдай фӕзындысты историон цаутӕ. Фӕлӕ уый ӕгьгъӕд ӕмӕ фаг нал уыд царды ног къӕпхӕныл. Эсхил ӕвдысты бакодта дыккаг актер, Софокл — ӕртыккаг, Еврипид ӕй скодта классикой аивад. В. Н. Ярхо фыссы: «Превращение незатейливого, шутливого сатировского представления в патетическую трагедию произошло уже на чисто аттической почве, и причины этого следует искать в идейных сдвигах периода становления Афинского демократического государства»18. Уымӕй ссӕдз ӕнусы фӕстӕдӕр ахӕм уавӕр сӕвзӕрд Англией дӕр: цард аивта, дины сюжеттӕ чи ӕвдыста, ахӕм драмӕ ныллӕууыд мӕлӕты къахыл, рӕстӕгдомдта ногаивад, ӕмӕ фӕзынд Шек-
18 История всемирной литературы в 9-ти томах. Т.1.—М.: Наука, 1983, 348 ф.
113
спир йе 'мдугонтимӕ, уыдон англисаг драмӕ систой аивады ӕппӕты бӕрзонддӕр ӕмвӕзадмӕ. Ноджы фӕстӕдӕр хъуыддаг афтӕ рауад Италийы дӕр. Бын-тон ныррахӕн, ӕрмӕст хиирхӕфсӕн чи сси, уыцы маскӕты комеди. «Рухстауӕн заман та театрон аивады размӕ ӕвӕрдта бынтон ног хӕстӕ: ног рӕстӕджы стыр идейӕты театр саразын, йӕ мидис цардӕй ист кӕмӕн уа, заманы монон домӕнтӕн дзуапдӕттынхъ-ом чи уа, ахӕм театр саразын»19. Карло Гольдони «фыдыбӕстӕ ратыдта арлекинты къухагй»: фагци мас-кӕты рӕстӕг, сырӕзт ног театр.
Ирон адӕмӕн ахӕм историон рӕстӕг скодта XIX-ӕм ӕмӕ ХХ-ӕм ӕнусты арӕныл. Хӕлди патриархален цардӕвӕрд. Ӕрцыд национ рӕзты дуг. Райтынг ахуырад, бабирӕ ис культурой исбон, йӕ тыхы ба-цыд ирон ӕвзаг — сси литературой. Ирон аивадон хъуыды рахызт фольклорон уавӕрӕй индивидуален сфӕлдыстадмӕ. Хъуыбадыты раивта Къоста. Генион поэты нӕртон аивады сӕнтыст уыд историон-культу-рон уавӕрты ӕмӕ хъомысджын курдиаты фӕстиуӕг. Афтӕ уыд Елбыздыхъойы сфӕлдыстады сӕнтыст дӕр. «Существует глубокая органическая связь между культурной ломкой жизни осетинского народа в начале XX века и творчеством Бритаева»20, — фыссы Тыбылты Алыксандр. Уымӕй размӕ фӕзынд Къостайы драмӕ «Дуня», фӕлӕ фыст уыди уырыссагау ӕмӕ ницы ахъ-аз фагци ирон театры рӕзтӕн; нӕ сахадыдта Гурджи-
19 Т о м а ш е в с к и й Н. Итальянский театр XVIII века// Гольдони Карло. Комедии.—М.: ХЛ, (БВЛ), 1971, 17-18 ф.
20 Тыбылты А. Амынд чиныг, 111 ф.
114
бети Блашкайы комеди «Ӕдули» дӕр — нӕ йын бан-тыс^ сценӕйы цӕрын. Афтӕмӕй ирон драмӕ ӕмӕ те-атрӕн фӕндаг аразын сӕрысуангӕй ӕрхауд Елбыздыхъ-ойы курдиатмӕ. Уыцы стыр хъуыддаг ын бантыст, уырыссаг ӕмӕ европӕйаг культурӕйыл кӕй ӕнцад, драмон хуызӕгтӕ йын кӕй уыд, уый фӕрцы.
Зындгонд куыд у, афтӕмӕй литературой теори сӕвзӕры сфӕлдыстадон ӕнтыстыты бындурыл. Аристотель! «Поэтикӕ» фыст ӕрцыд Гомер, лириктӕ ӕмӕ стыр трагикты фӕстӕ. Фӕлӕ теори иртасы практикой фӕлтӕрддзинад ӕмӕ амоны аивады дарддӕры рӕзӕнтӕ. Елбыздыхъо ныффыста цалдӕр драмӕйы, фӕзынд ӕм бӕлвырд фӕлтӕрддзинад, афтӕмӕй бав-нӕлдта хатдзӕгтӕ кӕнынмӕ, театры ӕууӕлтӕ снысан кӕнынмӕ. Йӕ курдиат йӕхи тыхджындӕрӕй ӕвдыс-та драмон аивады. Уыйадыл сӕнтыст диссаджы уац-мыс «Маймули-рухсаг, ӕгас цӕуӕд Ирон тиатр». Уый уыди ирон драмӕ ӕмӕ театрон аивады манифест, авторы этикон ӕмӕ эстетикон программӕ. Пьесӕйы хуызы фыст кӕй у, уым дзырддагӕй ницы ис. Бирӕ ис ахӕм дӕнцӕгтӕ, зӕгъӕм, К. Гольдонийы пьесӕ «Комедион театр» — хонынц ӕй «идеалом разныхас ӕмӕ фӕсныхас» авторы сфӕлдыстадмӕ, Н. Томашев-скимӕ гӕсгӕ уый у «драматизированная поэтика». Нӕй бӕлвырд термин Елбыздыхъойы уацмысӕн дӕр, Джусойты Нафи йӕ хоны «Символон этюд». Фӕлӕ, цы жанрмӕ хауы, уый нӕу сӕйраг хъуыддаг.
Зын у традици ивын. Фӕлӕ цард ӕвӕры йӕхи закъ-онтӕ. Чындзытӕ-куклатӕй хъазт, беркъатӕ ӕмӕ май-мулиты хъӕзтыты уыдис театрон ӕууӕлтӕ. Фӕлӕ уыцы ӕвдыстытӕн нӕ уыд рӕзӕн, сӕ фадат нӕ амыдта цаутӕ ӕвдисын, адӕймаджы хъуыдытӕ ӕмӕ
115
ӕнкъарӕнтӕ ӕргом кӕнын. Адӕмы хъуыди ног аивад. Ӕмӕ фӕзынд. Суанг дӕрддаг хъӕуты дӕр фӕсивӕд ӕвдыстой Елбыздыхъо, Кочысаты Розӕ, Хъороты Дауыт ӕмӕ ӕндӕрты пьесӕтӕ. Афтӕмӕй традицион хъазт баззади рохуаты.
Елбыздыхъойы уацмыс у драмой ныв. Ис дзы май-мулиты хъазт, фӕлӕ уый рахызт драмон архайдмӕ, рауад дзы мидисджын театрон ныв. Автор традицион персонажтӕй скодта символон фӕлгонцтӕ. Маймули у зӕронд, хуымӕтӕг (примитивен) аивады символ. Уый у фыдуынд, лакъамидзых, йе ’взаг — фыййаг, хъӕуы йын тӕлмацгӕнӕг — цы архайы, цы зӕгьынмӕ хъавы, уыдӕттӕ фӕлгъауӕг. Йӕ хотыхтӕ сты бута-форон — хъӕдын топп ӕмӕ хъӕдын хъама. Уый адӕмӕн у хъазӕнхъул — ӕдзӕллаг, ӕгуыдзӕг, ронбӕгьд айуан. Персонаж Арӕзт куывддон уымӕн дӕтты ахӕм характеристикӕ: «Дикӕй стӕм, уый-йеддӕмӕ исчи афтӕ хъазы! Абезанкӕтӕ дзуары мидӕг мах йеддӕмӕ чи дары?» Уый у карз, фӕлӕ раст тӕрхон.
Архайд цӕуы Дзывгьисы кувӕндоны, — уый дӕр хуымӕтӕджы нӕу. Маймулиты хъазт арӕхдӕр ӕвдыст цыдис агъуыстыты. Драматург архайды бынат кувӕн-доны кӕй скодта, уымӕн дӕр ис символон нысани-уӕг. Елбыздыхъойӕн театр у дзуар, сыгъдӕг кувӕн-дон. Уым хъуамӕ бынат ма уа абезанкӕтӕн, хын-джылӕг ӕмӕ джидзӕгӕн, ӕнӕфсарм змӕлд ӕмӕ ӕнӕхсӕст ныхасӕн. Ацы эстетикон домӕнтӕ актуален сты абон дӕр, сыгъдӕг культурӕйы бынат сценӕ ӕмӕ экраныл ӕнӕгъдау хъазт куы бацахста, уӕд. Театр культурӕйы артдзӕст у. Артдзӕст ӕмӕ кувӕндо-ны нӕ фӕччы ӕнӕуаг митӕ ӕмӕ чъизи ныхӕстӕ кӕнын.
116
Аивад царды фӕзынд (явление) у. Сӕвзӕры, рӕзы ӕмӕ ивы рӕстӕджы ӕууӕлтӕм гӕсгӕ. Маймулийы дӕр сфӕлдыста ирон цард. Уацмысы зӕгъынц: «Адӕмӕн кусыс, хъӕлдзӕг сӕ кӕныс. Уый дӕр исты у». Ахӕм куыст фаг нал у ног заманы, ног уавӕрты. «Адӕмы аразӕг дзыхы дзуапп у, ӕмӕ дзы нӕ хъазӕн-хъул цух у», — зӕгьынц адӕм. Афтӕмӕй йӕ бон нӕу адӕмӕн сӕ рад рӕсугьд ӕмӕ кадджын кӕнын. Адӕ-мы номӕй йын Дзуары лӕг Дзывгъисӕй куры ӕвзаг, фӕлӕ дзыхы дзуаппӕй Маймулийы схайджын кӕнын нӕу дзуары бои дӕр. Ног заманы рантыст ног адӕм, уыдоны хъуыд ног аивад. Ног аивадыл аудӕг разынд Сызгъӕрин Уастырджи — аивады бардуаг. Ӕрцыд алӕмӕт. Дзуары сис фӕкъӕртт, цӕхӕр дзы ракалд, уырдыгӕй рацыд урс-урсид зӕронд лӕг — Уастырджи. Уый Маймулийы фестын кодта рӕсугъд Лӕппу, радта йын тырыса — театрон аивады тырыса.
Дзуары лӕг Лӕппуйӕн Уастырджийӕ куры фыц-цаджыдӕр ӕвзаг ӕмӕ курдиат, «цӕмӕй адӕмӕн дзу-ра рӕстдзинӕдтӕ», уымӕн ӕмӕ дзыхы дзуаппӕй у «адӕмы арӕзт»: «Йе ’взаг фӕринкӕй кӕрдагдӕр куыд уа, ӕхсӕры къӕрццӕй рӕвдздӕр, топпы фатӕй растдӕр, ахӕм арфӕ йын ракӕн». Цымыдисаг у зӕронд лӕг-Уастырджийы фӕлгонц. Уый дзуры: «Ӕз мӕхӕдӕг, бӕлццон лӕг уӕвгӕйӕ, амыдтон адӕмӕн фӕндаг. Мӕ бӕхы риуӕй сын къӕдзӕхтӕ гӕрстон, мӕ фаты бырынкъӕй сырдтон се знӕгты, хъахъхъӕд-тон сӕ бартӕ мӕ карды комӕй. Базӕронд дӕн. Мӕ куыст нал хъӕуы». Елбыздыхъо цард ӕмӕ аивадмӕ кӕсы историзмы позицитӕй, уыны дзы диалектикон рӕзт. Уый революцитӕй рахаста ахӕм хатдзӕг: амон-дыл тохгӕнӕг у титан нӕ, фӕлӕ Адӕймаг; бардуаджы
117
бон цы нӕ у, уыцы стыр хӕс ӕвӕры рӕсугъд лӕппуй-ыл — Ирон тиатрыл, зондамонӕг ӕмӕ цырагьдарыл. Афтӕмӕй мифон ӕмӕ символон фӕлгонцты бацӕуы реалистон мидис.
Аивады Бардуаг Ирон театрӕн цы фӕдзӕхсы, уыдон сты цалдӕр ныстуаны.
Фыццаг фӕдзӕхст: «Арфӕгонд у! Адӕмы уарзыс. Дӕ ныфс хӕссыс уыдонӕн зонд бацамонынмӕ. Зонд амонынстыр хъуыддаг у, бирӕ уӕз кӕны». Ам сӕйраг ныстуан у зонд амонын. Фӕлӕ аивады кусӕг гуманист куы нӕ уа, уӕд нӕ амондзӕн раст зонд.
Дыккаг фӕдзӕхст: «Цу, ды сын бацамон ног фӕндаг, ногзонд, ног хъуыддӕгтӕ». Уыдон сты аивады «ӕртӕ кӕрдзыны» — йӕ мидис, йӕ нысан, йӕ хӕс. Уыдон хъуамӕ уой ногӕй ногдӕр. Ӕцӕг аивад вӕййы новаторон ӕмӕ дунемӕ хӕссы ног рӕсугьд-дзинад, ног хъуыдытӕ.
Ӕртыккаг фӕдзӕхст: театрӕн хъуамӕ уа аив, хъӕздыг ӕмӕ нывӕфтыд ӕвзаг. Елбыздыхъо йӕ иу уацы бӕлвырд кӕны ӕвзаджы ахадындзинад: «...куль-турӕйыл аудынӕн дӕр ӕвзагу йӕ райдайӕн, йӕ сӕр. Адӕммӕ сӕхи 'взагӕй куы сдзурай, сӕхи ’гъдауазй сын дӕ ныхӕстӕн бынӕвӕрӕн куы кӕнай, уӕд дӕ бам,-бардзысты» (II, 92). Елбыздыхъойы ныхас, Нигеры загьдау, уыдис ӕхсӕст мӕнӕуы хуызӕн, уыдис ын хӕцӕнгарз.
Цыппӕрӕм фӕдзӕхст: «Дӕ зӕрдӕйӕ цӕуӕд уар-зондзинад, зонд та йын — фӕндагамонӕг». Уый у Елбыздыхъойы рухс этикон ӕмӕ эстетикон хъуыды. Къостайы стыр бӕллиц уыдис: «Дунейы хӕрзтӕй ху-ыздӕр мӕм куы кӕсид уарзондзинад!» Уарзондзинад у гуманизм, уый адӕймаджы скӕны рӕсугъд, уӕздан
118
ӕмӕ гражданин. Сыгъдӕг ӕнкъарӕн ӕмӕ рухс зонд кӕм баиу вӕййынц, уым сӕнтысы ӕцӕг аивад.
Фӕндзӕм фӕдзӕхст: «Дӕ дзуаппӕн иудадзыг йӕ тых ма ’ргом кӕн. Кӕм хъӕуа, уым та пакъуыйӕ фӕлмӕндӕр ӕмӕ хъармдӕр уӕд дӕ уарзон ныхас — йӕ тавдӕй хъӕбӕр зӕрдӕ хъарм куыд кӕна!» Аивады ахсджиаг фӕрӕз у бӕрц зонын, уым нӕ фидауынц нӕдӕр ӕууылд хъуыдытӕ, нӕдӕр къӕбӕлдзыг ныхӕстӕ. Ныхас хъуамӕ уа хорздзинады сӕраппонд, ӕрмӕст уӕд кӕндзӕн ӕххӕст йӕ хъомыладон хӕс. Лев Толстой фӕдзӕхста: «Дзырд (ныхас) стыр хъуыддаг у. Стыр уымӕн у, ӕмӕ^ныхасӕй ис адӕмы баиу кӕнӕн, ныхасӕй сын ис фӕхицӕнтӕ кӕнӕн дӕр, ныхасӕй кусӕн ис уарзты сӕраппонд дӕр ӕмӕ хӕра-мы охыл дӕр. Дӕхи хъахъхъӕн, адӕмы чи хицӕнтӕ кӕны, уыцы ныхасӕй»21. Елбыздыхъойы ныхас уыд уарзт ӕмӕ рӕстаг адӕмы ӕфсымӕрдзинады сӕраппонд.
Ӕхсӕзӕм фӕдзӕхст: «Цу адӕммӕ, ӕмӕ карст айнӕгӕй <комы> хъӕлӕсмӕ куы хауой, уӕд-иу сӕ раздах дӕ нӕргӕ хъӕлӕсӕй». Афтӕ зыны, цыма ӕгӕр стыр хӕстӕ ӕвӕры нӕ автор театры раз. Бӕгуыдӕр, театр ирвӕзынгӕнӕг нӕу, фӕлӕ ирвӕзынӕн у ахъаз-заг фӕрӕз. Уый цӕрӕццаг кӕны адӕмы ӕвзаг ӕмӕ сӕ культурӕ, ӕргом кӕны хорз ӕмӕ ӕвзӕр — уыцы ӕууӕлтӕ иумӕ нывыл ӕмӕ ӕнусон кӕнынц адӕмы монон цард.
Ӕвдӕм фӕдзӕхст: «Амонд хӕссӕг у! Цыкурайы фӕрдыгфест! Амон хорздзинӕдтӕ! Цу ӕмӕ хъахъхъӕн! Цу ӕмӕ дзур! Цу ӕмӕ амон!» Ацы фӕдзӕхст у, фыц-цаг ӕхсӕз ныстуанӕй цы иумӕйаг хатдзӕг ӕвзӕры,
21 Русские писатели о языке. Хрестоматия,—Л., 1954, 285 ф.
119
уый. Ӕрмӕст ма ам фӕзынд ног ӕмбарынад — цыку-райы фӕрдыг. Уый у мифон фӕлгонц, ам ын ис символом нысаниуӕг. Цыкурайы фӕрдыг у алӕмӕт, ӕххӕст кӕны йӕ хицауы ӕппӕт фӕндиӕгтӕ. Елбыз-дыхъойӕн йӕ уаз фӕндиаг у, театрон аивад ахӕм алӕмӕт цӕмӕй суа, уый.
Елбыздыхъо ног дуне нӕ байгом кодта эстетикӕйы. Ахӕм хъуыдытӕ ӕндӕр хуызты загьд ӕрцыдысты ев-ропӕйаг философты трактатгы. Фӕлӕ ахӕм уавӕр нӕ кайы ацы уацмысы ахадындзинад ирон культурӕйы. Елбыздыхъо йӕ пьесӕ фыста ирон адӕмӕн, уымӕй фӕтк ӕвӕрдта ирон национ аивадӕн. Ирон адӕмӕн та театры фӕзынд уыдис арвы дуар гомӕй фенӕгау. Уӕд афойнадыл зӕгъын хъуыд бӕлвырд ныхас, бӕлвырд фӕндиӕгтӕ, — ӕмӕ Елбыздыхъойӕн бан-тыст афоныл фарны ныхас зӕгьын.
Афтӕмӕй фидарӕй зӕгьӕн ис: «Маймули-рухсаг, ӕгас цӕуӕд Ирон тиатр» у ирон драмой ӕмӕ театрон аивады манифест, сӕ рӕзты эстетикон программӕ. Уыцы стыр хӕс ӕмӕ нысан ӕххӕст кодта фыцца-джыдӕр Елбыздыхъо йӕхӕдӕг. Уый йӕ уацмысты ӕвдыста ахсджиаг цаутӕ, ӕвӕрдта йӕ рӕстӕджы су-дзагдӕр фарстытӕ. Уый йӕ уацмыстыл куыста зӕрин-гуырдау. Йӕ ныхас у аив, хъуыдыджын ӕмӕ базыр-джын. Йӕ хъуыды у тыхджын ӕмӕ ахадгӕ. Йӕ нысан уыд йӕхи ӕмӕ йӕ адӕмы «рӕсугъддӕр ӕмӕ тых-джындӕр» кӕнын, ӕмӕ йын бантыст йӕ сӕххӕст кӕнын. Елбыздыхъойы куырыхон ныхасы ис цыкурайы фӕрдыджы тых. Йӕ курдиатджын сфӕлдыстад ӕлутонау тых бауагьта ирон театрон аивады, срухс ын кодта йӕ рӕзты фӕндаг.
120
IV
Елбыздыхъойӕн йӕ фыццаг драмой уацмысыл ны-мад цӕуы «Уӕрӕседзау». Хуымӕтӕг у пьесӕйы сюжет. Автор ӕй хоны «къӕлдзӕг ныв». Ӕрыгон лӕппу куыстагурӕг афтыд Уӕрӕсемӕ. Цалдӕр азы фӕстӕ сыздӕхт йӕ райгуырӕн хъӕумӕ. Рӕстмӕ нал зоны йӕ мадӕлон ӕвзаг, ферох дзы ирон ӕгъдау, ӕнӕрвӕссонӕй кӕсы йӕ раздӕры ӕмгӕртгӕм, уыйа-дыл бахауы худӕджы уавӕрты. Афтӕ у хъӕлдзӕг нывы иумӕйаг мидис. Фӕлӕ уацмысы мидис уымӕй уӕрӕхдӕр ӕмӕ арфдӕр у: дзуры канд этикон проблем-ӕтыл нӕ, фӕлӕ ӕвдисы егъау социален фӕзынд.
Муссӕ арвистон кӕны ирон ӕмӕ уырыссаг ӕвзӕггӕй, кӕны къленц митӕ — уыдон худыныл бафтауынц адӕймаджы. Арӕх уацмысы апп баззайы уыцы худыны аууон. Фӕлӕ Муссӕйы хабар вазыгджын хъуыддаг у. Ирон адӕм дардмӕ куыстагур цыдысты сӕ мӕгуыр цардӕй, сӕ тыхст уавӕртӕй. Сӕ хъысмӕт-иу рауад алыхуызон. Сӕ иутӕ истой ахуырад ӕмӕ йӕ хастой сӕ адӕммӕ. Иннӕтӕ ӕфтыдысты пролетар-тыл. Ӕртыккӕгтӕ-иу систы фӕсдзӕуинтӕ ӕмӕ ла-кейтӕ — «люди холопского звания» (Н. А. Некрасов). Муссӕ ацыд уыцы фӕндагыл. Уый у бӕлвырд социален тип, йӕ хъысмӕт у тӕссаг ӕхсӕнадон фӕзынд. Ардасенты Алихан фыста: «Хохӕгтӕн, уӕл-дайдӕр иронӕн, ныртӕккӕ фенӕн ис царды алы къу-ымты, цыфӕнды куыст дӕр сӕм ӕлгъаг нал кӕсы: кусынц уазӕгуӕтты, трактирты, кусынц фӕсдзӕу-интӕй»22. Афтӕ сагъӕс кӕны ӕнӕзонгӕ автор Ӕмгар
22 А р д а с с и о п А. Избр. труды. — Владикавказ, 1997, 112 ф.
121
дӕр: «Ардыгӕй хъалӕй араст вӕййынц, мах, дам, паддзахы куыстмӕ цӕуӕм... Уӕрӕсейы ӕххуырсты бацӕуынц зӕхджынтӕм... адӕмы ӕфхӕрынц... Не ’взагр хъуыддӕгтӕй нӕхи чъизи кӕнын байдыдтам... Ницыуал нӕм баззад нӕ фыдӕлты лӕгдзинадӕй, нӕ фыдӕлты сахъ хъуыддӕгтӕй»23. Гъе уыцы социален фӕлтӕрӕй у Муссӕ дӕр. Уый ӕгад кӕны йӕ адӕмы ном, халы дзыллӕты иудзинад.
Муссӕйы хъысмӕт нын нӕ разы ӕвӕры бирӕ фар-стытӕ. Царды рӕзт Кавказы баппӕрста базарадон-то-варон хуыдыммӕ. Уым, Ленины загъдау, ӕхца «сӕры-стыр хӕххонӕн йӕ поэтикон национ дарӕс ӕгьатырӕй ивта европӕйаг лакейы костюмӕй». Уый уыдис исто-рион процесс. Ӕвзаг ӕмӕ дарӕс ивын уыд, царды уаг кӕй ивта, уый фӕстиуӕг. Ф. Энгельс фыста, зӕгъгӕ, ирландийӕгтӕ сӕ хуымӕтӕг хъӕууон цардӕй Англисы стыр горӕттӕм куы бахауынц, уӕд ӕвӕлтӕрдӕй дзӕгьӕлтӕ кӕнынц ӕнахуыр уавӕрты, хӕлынц, ӕмӕ сӕ йӕ бынмӕ ласы царды тӕмӕл.
Фадат у аразӕг. «Ирон газет»-ы автор сидт адӕммӕ, зӕгъгӕ, «афоныл нӕ фыдбылызы адӕмы куы нӕ бау-ромӕм, уӕд нын стыр зиан асайдзӕн». Ацы хъуыд-дагмӕ ӕркаст Цӕлыккаты Ахмӕт дӕр. Уый ӕвзары Хуыбайы-фырты пьесӕ «Осетины в России» ӕмӕ фыс-сы: «Пьянство, безделье, разврат, прожигание жизни, надувательство своих же более простоватых земляков, стремление обогатиться всеми нечестными способами, утеря лучших черт, выработанных патриархальной жизнью на родине, вот тот мрачный фон, на котором проходит жизнь действующих в пьесе лиц.
и Ӕ м г а р. Нӕ адӕм Уӕрӕссйы. — Ирон газет, 1906, 27 июль.
122
Сторожа, лакеи, стражники — вот род занятий осетин в России»24.
Ӕмгар ӕмӕ пьесӕйы фӕзминаг герой зонынц иу хос: ирӕттӕ Уӕрӕсемӕ куыстагур мауал цӕуӕнт, уым дзы чи ис, уыдон ӕрыздӕхӕнт сӕ хъӕутӕм. Ахмӕт хъуыдцагмӕ кӕсы бӕстондӕр, адӕмы сӕ хъузджы да-рын хоны утопион фӕндон ӕмӕ фыссы: «...задача заключается не в том, чтобы остановить горцев от поездок в Россию, а чтоб сделать их более устойчивыми в жизненной борьбе, давать им здесь, на Родине, такой запас нравственной энергии, который дал бы им возможность проходить жизненную арену с меньшим падением на дно грязного житейского болота».
Раст у Ахмӕты хъуыды. Адӕймаг цас ифтонгдӕр уа зонынад ӕмӕ культурӕйӕ, уыйас й® бон у фи-дардӕр лӕууын чъизи царды ныхмӕ. Фӕлӕ зонынад ӕмӕ культурӕ райсынӕн хъаеуы фадат агмӕ уавӕр. Муссӕ ӕнӕ хай уыд уыдонӕй. Адӕймаджы удон сӕфтмӕ канд капитализм наг кӕны. Ӕвзаг у царды символон фаглгонц — ирдӕй дзы зынынц ӕхсӕнадон уавагртӕ, культур®, этик® ®м® эстетик®. Ӕвзаг ар-вистон кӕнынӕн ис аххосӕгтӕ. Уый рагон хъуыддаг у. Кӕддӕр ыл фӕхудт А. Грибоедов дӕр.
Муссӕйӕн уыдис фыдӕлтӕ. Рагон Элладӕйы фылдӕр хатт стражниктӕ ӕмӕ лакейтӕй куыстой скифтӕ. Аристофаны комедитӕ (У-ӕм ӕнус ног эр-ӕйы размӕ) дзаг сты скифаг Муссӕтӕй («Лисистра-та», «Женщины на празднике Фесмафорий»). Фӕстаг комедийы скиф-стражник цӕрмыстыгьд бакодта Мус-
24Ц а л и к о в Ах. Обзор горском литературы. — Утро гор, 1910, 1 №, 90-91 ф.
123
сӕйы: уый у гуымиры, ӕнӕхсӕст, ӕгъатыр фӕсдзӕу-ин. Йӕ уаг куыд у, йӕ ныхас дӕр афтӕ — дӕрзӕг, хӕццӕ-мӕццӕ: «Мулчат, старик дурной!», «Мулчать! И ни бултать!», «Жалаишь ты апять быть бит моим бича?» Афтӕ зӕлы уырыссаг тӕлмацы скифаг-бердзе-наг арвистон ӕвзаг. Хӕтой скифӕн нӕ уыд падцза-хад, нӕ йын уыд ӕдзухон цӕрӕнуат, уынаффӕдон ӕмӕ скъола. Хъуамӕ кӕм райстаид «намысон энер-ги»? Муссӕйӕн уыд хӕдзар, Ныхас. Фӕлӕ уыдон фаг тых нӕ лӕвӕрдтой ног ӕхсӕнадон уавӕрты. Муссӕ сӕрыстыр нӕ уыд йӕ адӕмы хӕдбар паддза-хадӕй, йӕ адӕмы ӕнусон историйӕ, рӕгъы ни-куы цыдысты йе ’гъдау ӕмӕ йе ’взаг. Ахӕм уавӕр цӕмӕ кӕны, уый нын ӕвдисынц Генрих Манны куырыхон ныхӕстӕ: «Райгуырӕн бынат дын куы нӕ уа, уӕд дунейы гражданин никуы суыдзынӕ. Нӕ бамбардзынӕ ӕндӕр . ӕвзӕгты апп, суанг ӕндӕр литературӕты апп дӕр, кӕд уыциу рӕстӕджы уӕл-монц ӕмӕ ӕхсызгонӕй дӕ уд дӕ мадӕлон ӕвза-гимӕ нӕ цӕры, уӕд»25. Муссӕйӕн нӕ уыд ахӕм уавӕр. Йӕ цард ӕрвыста кӕйдӕр фӕсдуар ӕмӕ райста, фӕсдуар цы уыдта, уыцы «культурӕ». Уый канд худӕг нӕу, фӕлӕ уыимӕ у тӕригьӕдцаг дӕр. Хӕдбар бӕстӕ кӕмӕн нӕй, уымӕн хӕдбар ӕмӕ цӕрӕццаг не сты йе ’гъдау ӕмӕ йе ’взаг дӕр. Ӕдых ӕмӕ ӕбар кӕддӕриддӕр фӕзмынц тых-джын ӕмӕ барджыны. Паддзахад кӕмӕн нӕй, уый службӕ кӕны, кӕмӕн ис, уымӕн.
Муссӕ нӕ зоны, ӕхсӕнад ӕмӕ наци цы сты,
:3М а и и Г. — М а и н Т. Эпоха. Жизнь. Творчество. Переписка. — М.: Прогресс, 1988, 344 ф.
124
уый. Уымӕ гӕсгӕ йӕм нӕй ӕхсӕнадон, национ ӕмӕ этикон идеалтӕ. Муссӕ фӕхицӕн йӕ зӕххӕй, сси фӕсдзӕуин. Фӕсдзӕуин вӕййы уӕнг? мард, тутт ӕмӕ ӕнӕуаг. Йӕ хӕлды процессы ис ахӕм градаци: магуса — ӕввонгхор — къуыдипп. Ӕдыхы раз — къӕйных, тыхджыны раз — цагьай-раг. Хорз ӕм кӕсы «мордӕ фӕнӕмын». Йӕ иунӕг бӕллиц у паразиты цард: «Уымӕй ӕмӕ кусгӕ исты кодтон? Ницы мур дӕр. Бон-изӕрмӕ кънйазы сынтӕгыл хуыссын ӕмӕ песнятӕ петь кӕнын». Ӕвдисгӕ цард — уый дӕр паразитон царды низ у. Муссӕ ӕппӕлы йӕ буц цардӕй, фӕлӕ йӕ зонды пыскъуылтӕй разыны йӕ уды бӕгънӕгад. Театртӕ ӕмӕ клубтӕ зынаргь сты, фӕсдзӕуинты сӕм уадзгӕ дӕр нӕ кӕнынц. Цы федта, уый — «балаганы цирк», иронау зӕгъгӕйӕ — «маймулиты хъазт». Ацы хабар дӕр ӕргом кӕны стыр социален проблемӕ: кълас-сон ӕхсӕнады мӕгуыртӕн хай нӕ уыд ӕмӕ нӕй стыр культурӕйӕ. Елбыздыхъо йӕ иу фыстӕджы ӕвдисы бакуйаг бӕрӕгбон. Адӕм ӕххормагӕй сау куыст кӕнынц, хъалтӕ науыл сӕхи ирхӕфсынц. Мӕгуыртӕн ӕхца ӕмӕ бар нӕй «цинты наумӕ». «Судите, что за публика там. Это толстосумы!» — фыссы мӕстӕлгъӕдӕй нӕ драматург, — ӕхсиды йӕ мает, ӕмӕ йӕ фӕнды сӕ астӕумӕ дойнаг дур фехсын (П, ПО). Раст, Лермонтов хирвӕссон хъал бардзӕн сӕ цӕсгомыл ӕфсӕн ӕмдзӕвгӕ цӕвынмӕ куыд бӕллыдис, афтӕ. Ӕлдар ӕмӕ цагъар ӕмху-ызон ӕлгъаг кӕсынц Елбыздыхъомӕ. Муссӕйы удыхъӕд сӕхи уагыл скарстой царды уаг ӕмӕ талынгад. Уымӕ гӕсгӕ уӕрӕседзау ацы хъуыдда-джы дӕр канд худӕг нӕу, фӕлӕ у тӕригъӕддаг.
125
Адӕймаг цы у, уый зыны йӕ уагӕй. «Алкӕмӕн йе ’гьдау йӕ гакк у кӕмдӕриддӕр» (Къоста). Елбыз-дыхъо зоны ӕнусон ӕцӕгдзинад: «Ӕвзӕрӕй цӕрын ӕнцон у, хорзӕй — зын» (II, 97). Муссӕмӕ нӕй курдиат, нӕ райста ахуырад, нӕ зоны намыс ӕмӕ ацыд ӕнцон фӕндагыл. Пьесӕйы мидисы ахъаз-загдӕр у ӕгъдауы проблемӕ. Нафи фыссы: «Этика, психология и «культура» лакея сталкиваются с этикой, психологией и культурой патриархальных горцев»26.
Цы сты уыцы ныхмӕвӕрд дыууӕ этикӕйы сӕйрагдӕр ӕууӕлтӕ? Фыццаджыдӕр, ӕвзаг ӕмӕ ӕгъдау (II, 92).
Ӕвзаг у адӕмы монон уӕвынад. Дызӕрдыггаг никӕмӕн у К. Паустовскийы фиппаинаг: «Адӕй-магӕн аргъ кӕнын хъӕуы, йӕ мадӕлон ӕвзагмӕ цы зӕрдӕ дары, уымӕ гӕсгӕ... Йе ’взаг чи нӕ уарзы, уый у хъӕддаг»... Ацы ныхас комкоммӕ хауы уӕрӕседзаумӕ. А. Н. Толстой раст зӕгьы: «Язык — душа нации. Язык — это есть живая плоть идеи, чувства, мысли». Бӕгуыдӕр, ӕвзаг у уды айдӕн. Мылазон ӕмӕ лакъон у Муссӕйы миддуне, лакей цух у сыгьдӕг ӕнкъарӕнтӕй, нӕй йӕм уӕздан хъу-ыдытӕ, ӕмӕ уыйадыл змӕст у йе ’взаг дӕр. Хӕлд ныхасы зыны хӕлд удыхъӕд.
Дыууӕ зондахасты кӕрӕдзийӕ хицӕн кӕнынц, фыццаджыдӕр, куыстмӕ сын цы ахает ис, уымӕй. Адӕймаджы сфӕлдыста куыст. Ӕмбисондаг у Вольтеры куырыхон ныхас: «Куыст мах ирвӕзын кӕны
26Д ж у с о й ты Н. Г. История осетинской литературы. Книга вторая. Тбилиси: Мецнисрсба, 1985, 101 ф.
126
ӕртӕ стыр фыдбылызӕй — ӕрхӕндӕг, фыдӕгъдау ӕмӕ мӕгуырдзинадӕй»27. «Куыст — цардӕн фӕрӕз» (Къоста). Куыст уыдис Елбыздыхъойы социален программӕйы сӕйраг рахӕцӕн: «Работа — одна она способна вывести народ на лучший путь» (II, 104). Уыимӕ Елбыздыхъо ныхӕй-ныхмӕ никуы ӕвӕрдта сау куыст ӕмӕ сфӕлдыстадон куыст. «Цард кусӕг лӕджы уӕхскыл бады» (Секъа). Муссӕ иппӕрд у ахӕм зондӕй, уый у магусайӕ цӕлуарзаг. Йӕ бӕллиц — ӕвӕлмон цард, бульвары папироск-ӕимӕ тезгъо кӕнын. Лакеймӕ мыздӕй уӕлдай «даход дӕр хауы иу уыйас» — ӕппарӕггаг капеччытӕ. Ахӕм цард лакеймӕ хорз кӕсы. Фӕлӕ ис ӕндӕр зои-дахаст. Йӕ ныхмӕ Барысби сӕрыстырӕй зӕгьы: «Куыст кӕмдӕриддӕр куыст у ӕмӕ йын аргъ ис. Махмӕ сыгъдӕг зӕххы куыстӕй хуыздӕр та цы ис!» Фӕлӕ «йӕ сӕр сӕрмӕ чи хӕссы, уый нӕ ратдзӕн йӕ зӕрдӕ чъизи куыстмӕ — искӕй чъизитӕ ха-фынмӕ». Къостайы салдат ис трагикон уавӕры: ӕнӕрцӕф ирон лӕппу бӕллы кусынмӕ, уарзы пӕ хӕхты фыдӕбон кӕнып, разы у ӕфсӕддоны тӕссаг службӕйыл дӕр, фӕлӕ йӕм ӕгад кӕсы искӕй бӕхдон мӕрзын; уыцы куыст кӕны ӕнӕбары, ӕмӕ уый мидӕг ис йӕ хъысмӕты трагизм. Муссӕмӕ нӕй ахӕм лӕгдзинад, йӕ цӕсгомӕн аргъ нал кӕны, худи-наг ӕм нал хъары ӕмӕ схицӕн ис лӕджы намысӕй.
Ирон традицион ӕгъдау лӕгӕй домы бинон-ты дарын. «Тӕхуды, йӕ гутонимӕ, хӕрзифтонг бӕхуӕрдонимӕ йӕ бинонтӕн чи у сӕ дарӕг!» (Къос-
27В о л ь т е р. Кандид, или Оптимизм // Философские повести. — М.: Правда, 1985, 241 ф.
127
та). Ахӕм зондахаст ис Елбыздыхъойы персонажтӕм дӕр. Ӕрмӕст Муссӕмӕ нал ис ахӕм зӕрдӕ: «Е, галубчыкк! Уыдӕттӕ куы хъуыды кӕнай, уӕд дӕхицӕн фӕндаг никуы ссардзынӕ. Чидӕриддӕр хъуамӕ йӕхи сӕр хъуыды кӕна. Искӕй мӕт дӕу цы и?» Ам бынтон раргом лакейы хӕлд зондахаст. Капиталистон ӕхсӕнад гуманизм ивы эгоизмӕй, зӕрдӕ низджын кӕны индивидуализмы хъӕстӕйӕ, халы бинонты иудзинад ӕмӕ адӕмы фарн.
Адӕмон этикет домы: ӕнхъӕлмӕ дӕм кӕм кӕсынц, уырдӕм афоныл фӕзын. Муссӕмӕ пал ис ӕфсарм, адӕмы ницӕмӕ дары, ӕмӕ йӕм ацы фӕтк нымады нӕй
Куырыхон лӕг Тӕтӕрхъан нымайы ирон хӕрзӕгьдӕуттӕ: «Лӕгӕн йӕ хорзы нысан йӕ бакаст у. Лӕг раныхас куы зона, ӕгъдауыл бацӕу-ын, ӕгьдауыл рацӕуын, дзӕгъӕл ныхасӕй йӕхи куы хъахъхъӕна, уӕд лӕгӕй ӕндӕр ницы агурын хъӕуы фыццаг бакастӕн. Ахӕм лӕгмӕ ӕгъдау кӕй ис, уый зон». Ам зыны ӕнӕхъӕн намысон-этикон кодекс.
Ирон ӕмбисонд зӕгьы: «Дӕ лӕджыхъӕды разӕй мын дӕ уынд равдис»28. Бакаст уӕрӕх ӕмбарынад у, амоны канд уынд ӕмӕ сурӕт нӕ, фӕлӕ ӕппӕт ӕдцаг ӕууӕлтӕ. Ирон хӕрзӕгъдау домдта хуы-мӕтӕг, фӕлӕ аив дарӕс. Муссӕтӕм нӕй эстети-кон ӕнкъарынад, ӕмӕ сӕхи буц кӕнынц биби-джын фӕлыстӕй. Нигер нымайы Хъамбердиаты Мы-состы фӕзминаг миниуджытӕ: «Аив — йӕ ацыд, аив йе ’рбацыд, аив йе сныхас, аив — йе схудт...»
2*Ироп ӕмбисӕпдтӕ. — Орджоникидзе: Ир, 1976, 270 ф.
128
Муссӕмӕ уыдонӕй ницы ис. Нӕ зоны ӕгъдауыл бацӕуын ӕмӕ рацӕуын, кӕны «уырыссаг чызджы цыд». Этикет у культурӕйы ахъаззаг хай. Этикеты сӕйрагдӕр домӕнтӕй иу у салам дӕтгын. Муссӕ халы уыцы ӕгъдау дӕр. Ирон ӕфсарм домы хистӕртӕй аргьуц кӕнын. Лакейӕ ферох уыцы уӕ-здандзинад. Адӕмон этикӕ бӕрзонд ӕвӕры ӕмгардзинад. Лакей мурмӕ дӕр нӕ дары ахӕм хорзӕх. Лӕджы хӕс у йӕ ном сыгьдӕгӕй хӕссын. Муссӕ баивта йӕ ирон ном дӕр. Бӕлццон ӕрхӕссы зонд ӕмӕ искӕй фӕлтӕрддзинад. Муссӕ фесӕфта йӕхи зонд дӕр. Адӕмы номӕй йын карз тӕрхон хӕссы Тӕтӕрхъан ӕмӕ йӕ фӕрсы: «Зӕгъ мын дӕхӕдӕг, Мишӕ, цӕуыл фесӕфтай уыйбӕрц хӕрзтӕ?» Ахӕм фарстӕн йӕ бон дзуапп раттын баци ӕрмӕст тӕргай ӕмӕ фидисӕй.
Адӕм базыдтой Муссӕйы намысон сӕфт. Фӕлӕ сӕ бон нӕу, уӕрӕседзау кӕмдӕр цы бынат ахсы, уый зонын. Пьесӕйы бахъуыд ног архайӕг, Уӕрӕ-сейы цард чи зоны, ахӕм. Ӕмӕ дзы фӕзынд «уарзаг, хъазаг уырыссаг». Аргъӕутты мӕгуыр лӕгӕн арсы хъыбыл райгуырд, йӕ фыдӕн бирӕ зынтӕ бавзарын кодта, фӕлӕ йын паддзахы чызг базыдта йӕ уды фидауц, ӕмӕ йӕ уарзтӕй арс фе-стад сызгьӕринкоцораджын лӕппу. Афтӕ рауад Микъитты хабар дӕр. Арахъ кӕй уарзы, уый тыххӕй советон уӕрӕседзаутӕ пьесӕйы уыдтой национализмы тӕваг, уыйадыл хъоды кодтой уац-мыс ӕмӕ йӕ авторыл. Уый уыд хӕрам, ӕнӕсӕрфат ми, мӕнгард критикӕ. Микъитт цӕры иры аст-ӕу, ӕвзӕр цӕстӕй йӕм ничи кӕсы, сӕ дуӕрттӕ йын гомӕй дарынц. Расыг дӕр нӕу — ӕфсон
5 Джыккайгы Шамил
129
кӕны, йӕ сӕр бахъуыд Муссӕйы багӕды кӕнынӕн, ӕмӕ йӕ роль ӕххӕст кӕны ӕнтыст-джынӕй. Лакей йӕхи ӕвдисы баринӕй, ӕнӕрвӕссон ӕмӕ тызмӕгӕй кӕсы хуымӕтӕг лӕгмӕ, фӕлӕ «расыг» музукк разынд зондджын ӕмӕ фелвӕста лакейы гамхуд. Уыцы эпизодӕй ӕнхъизы комедиен эффект, райрӕзы архайды сюжет, лыггонд ӕрцӕуы персонажы хъысмӕт,
«Уӕрӕседзау» ӕцӕгӕй дӕр у «хъӕлдзӕг ныв». Фӕлӕ нӕ худын цас кӕны, уымӕй фылдӕр нӕ ӕфтауы сагъӕстыл. Уӕрӕседзауты проблемӕ разынд ӕнусон, ӕнӕкӕрон. Хуымӕтӕг нывӕн бӕзнаг у йӕ мидис, йӕ идейӕтӕ актуален уыдысты йӕ рӕстӕджы дӕр ӕмӕ абон дӕр.
* * *
Цард кӕддӕриддӕр уӕззау уыд Кавказы хӕхты. Къуындӕг кӕм уа, уым уыдзӕн тыхст ӕмӕ быцӕутӕ. Ӕвадат ран ӕвзӕрд тызмӕг ӕгъдӕуттӕ. Цыдис карз тох царды фӕрӕзтыл, кад ӕмӕ уды бартыл. ХТХ-ӕм ӕнусы бынӕттон зынтӕм бафтыд паддза-хады бархъомыс. Дыууӕ тыхы дыууӕрдыгӕй ӕлхъыв-той адӕмы. Фӕфыддӕр и сӕ уавӕр. Карздӕр кӕнын байдыдтой социален быцӕутӕ, — уыдонӕй ӕнхъызт гыццыл ӕмӕ стыр трагедитӕ. Раст зӕгьы Цомахъ, зӕгъгӕ, хӕххон адӕмтӕ «хӕрз мӕгуырмӕ ’рхаудтой... Зӕхх — чысыл, фос дӕр афтӕ, адӕмыл — ног уӕргътӕ ӕвӕрд, бегара, хъалон, фыдуаг хицау, ӕфсады цыд (зекъуцитӕ — Дж. Ш.), ӕфсадӕн суг ӕмӕ хос ласын... Ӕмӕ, зынвадаты уӕвгӕйӕ, цы кодтаиккой хъуамӕ уӕд? Лӕбурдтой, мардтой, абырӕг
130
цыдысты ӕмӕ уымӕй ӕвдыстой, куыд зын у сӕ цард, куыд хӕрам сты тыхгӕнӕг знагмӕ—уырысы паддзахмӕ»29.
Дыууӕ ӕнусы астӕу Кавказы рапарахат абырӕг-дзинад. Уый дӕр уыд ӕхсӕнады фӕзынд, уыдис ын социален аххосӕгтӕ. Фылдӕр хатт ӕвзӕрд хицау-ады ӕвирхъау митӕй, администрацией хӕрам ӕмӕ национ ӕфхӕрдӕй ӕмӕ уыди уыдоны ныхмӕ тохы формӕ. Ацы хъуыддагмӕ каст цыди хицӕн хуызтиг Официален идеологи абырӕгдзинад ӕвды-ста, куыд кавказӕгты ӕрдзон миниуӕг, афтӕ. Ӕндӕр цӕстӕнгасӕй абырӕг уыд уӕздан ӕмӕ сӕрыстыр мастисӕг, ӕмӕ нывгонд цыди романтикой рӕсугьд дарӕсы. Ахӕм «абырӕгӕн» фольклор ӕмӕ литературӕйы ис ӕнусон хъӕздыг тради-цитӕ, ис поэтикон фӕлгонцтӕ: хъайтар Робин Гуд — «епископтӕ ӕмӕ хъӕздгуыты фыдбылыз», Шиллеры Карл Моор. Фӕлӕ цард куыд хъулон у, афтӕ хицӕн хуызтӕ ис абырӕгдзинады ӕууӕлтӕн дӕр.
Абырджыты цард ӕмӕ хъуыдцӕгтӕ Елбыздыхъо уыдта хӕстӕгмӕ, зыдта сӕ бӕстон ӕмӕ сӕм каст реалисты цӕстӕнгасӕй. Йӕ иу фыстӕджы зӕгъы: «Успех моих драм понятен! Они написаны человеком, более близко стоящим к народу и знающим его язык и жизнь. Тут дарования лишни или их нужно «кусочек с комариный носочек»... (II, 132). Фыццаг хъуыды раст у, дыккаг — мӕнг. Елбыздыхъо йӕхи ӕнӕхъуаджы йӕ мӕстӕй фауы. Цард зо-
ЭТЦ о м а х ъ. Амынд уац, 176 ф.
131
нын ӕмӕ ӕвзагӕй арӕхсын фыссӕджы ӕнӕмӕнг хъӕуынц, фӕлӕ уыдонӕй аивад сфӕлдисын ӕрмӕст курдиаты хъомыс у. Елбыздыхъомӕ уыд стыр драмон курдиат: зыдта цардӕй цау равзарын, цауы сюжет раиртасын, сюжеты адӕймаджы хъысмӕт равдисын, хъысмӕты удыхъӕд ӕмӕ характер раргом кӕнын.
Елбыздыхъо йӕ пьесӕ «Худинаджы бӕсты — мӕлӕт» хоны ирон хабар. Цомахъ фыссы, зӕгъгӕ, «ӕцӕгдзинадӕй, хӕстӕгдӕр балӕууыд нӕ фыссӕг ацы дыккаг пьесӕйӕ нӕ ирон цардмӕ»30. Елбыздыхъо дард никуы лӕууыд ирон ӕцӕгдзи-надӕй, йӕ уацмысты ӕрмӕг ӕдзухдӕр иста адӕ-мы цардӕй. Ам дӕр бавнӕлдта ахсджиаг про-блемӕтӕм ӕмӕ сӕ рафӕлгъуыдта аивады фӕрӕзтӕй. Ӕнӕрцӕф ирон лӕппу сси абырӕг. Хъырым нӕ разы фӕзыны тыхстӕй. Уынӕм: адӕймаг ис вазыг-джын психологон уавӕры. Хаты ӕрдзы фидауц, фӕлӕ йӕ арф не ’ндавы, нӕй йын фадат цин кӕнынӕн. Йӕ уд хъары рухс мысинӕгтыл, фӕлӕ уыдон исдуг ферттивынц ӕмӕ фӕтары вӕййынц. Акӕсы йӕ цардвӕндагмӕ, йӕ ивгьуыд бонтӕм. Цы уыд йӕ хъысмӕты аххосаг? «Ӕз амардтон лӕг... пъырыстыфы. Бафхӕрдта мӕ, мӕ сӕр мын ныссӕ-ста, ӕмӕ йын мӕхинымӕры стӕрхон кодтон мӕлӕт. Амардтон ӕй. Мӕнмӕ уый тыххӕй мӕ сӕр ссӕст нал кӕсы...» Афтӕ у ирон хабары разистори, кусӕг лӕппуйы абырӕг чи фестын кодта, уыцы цау.
Цомахъ фыссы, зӕгъгӕ, хицӕуттӕй «пъырыс-тыфӕй хӕрамдӕр никӕмӕ уыдысты адӕм». Кав-
3"Ц о м а х ъ. Амынд уац, 174 ф.
132
казӕгтӕ хицауадӕй ӕййӕфтой ӕфхӕрд ӕмӕ хӕрам. Пъырыстыф куыста се ’хсӕн, ӕмӕ сын ӕнӕуынон хицауад ӕппӕтӕй дӕр бацыд уый хуызы. Ахӕм ахастӕн ирд ӕвдисӕн у Тугьанты Махарбеджы ныв «Пъырыстыфы над Джызӕлы хъӕуы». Хицау у пад-дзахы сатрап, ныфсджын у йӕ' бартӕй ӕмӕ къӕйныхӕй кӕны ӕнаккаг митӕ. Уый ницӕмӕ дары хӕххон адӕймаджы, нымады йӕм нӕу йӕ намыс ӕмӕ нӕ ауӕрды ӕфхӕрыныл. Ӕнӕхъуаджы ныццав-та ирон лӕджы. Ирон лӕг зоны йӕ сӕрӕн аргъ кӕнын. Ӕфхӕрдӕн — ӕфхӕрд. Уыйадыл кӕддӕры фыййауы бахъуыд ӕхсӕнадӕй лидзын, фыдвӕнда-гыл бафтын. Ацы хабарӕй зыны абырӕгдзинады сӕйраг равзӕрӕн — хицауады халӕн куыст. Афтӕ йӕ ӕвдисы Арсен дӕр («Ӕмбӕлттӕ»), Ахӕм уац-мыстӕн сӕ заманы уыд ахъаззаг политикой ны-саниуӕг. Уыдон ӕвдыстой рӕстдзинад, ӕргом код-той администраций!»! фыдракӕндтӕ ӕмӕ хъахъхъӕ-дтой кавказӕгты намыс.
Драматург арӕхстджынӕй нывӕй^ы йӕ сюжет, аразы царды ныв. Хъырым тыхсы, кӕны катай ӕмӕ утӕхсӕн. Абырӕджы цардӕй фыййауы цард уымӕ ныр ӕнцондӕр кӕсы. Фӕлӕ абырӕгӕн раздӕхӕн нӕй сабыр цардмӕ. Уым хызт нӕ уыдзӕн искӕй ӕфхӕрдӕй. Адӕймаг рафт-бафт кӕны дыууӕ арты астӕу. Ӕрцӕуы йӕм судзаг фӕсмон дӕр: цӕуылнӕ ныббарста, — уӕд «бирӕгъы тезгьо нӕ кӕнид» ӕнӕрынцойӕ ӕхсӕвӕй-бонӕй. Раргом вӕййы абырӕджы царды уӕззау уавӕр. Уый бӕллиццаг нӕу, зын ӕмӕ тӕссаг у. Нӕу барвӕндӕй ӕвзаринаг. Ахсджиаг уыд ацы хатдзӕг дӕр уӕды политикой уавӕрты — иуӕй, хурмӕ хаста официа-
133
лон идеологийы мӕнгдзинад, иннӕмӕй, уыди сен ӕмӕ ныстуан, ӕввонг цардмӕ чи бӕллыд, уыцы фӕсивӕдӕн.
Рӕзы мидбыцӕу, бафты йыл ӕддаг быцӕу, ӕхси-дынц райтынг вӕййынц ӕмӕ сӕ райрӕзы сӕйраг конфликт — дыууӕ ӕрдхорды быцӕу. Абырӕджы цард аивта Хъырымы удыхъӕд. Уый хицауады ӕмрӕнхъ рацыд ӕхсӕнады ныхмӕ дӕр. Уый социален мастисӕг нал у, фӕлӕ стигьӕг, ӕфхӕрӕг, фыдгӕнӕг — адӕм дзы ӕмризӕджы ризынц. Йӕ зӕрдӕйы фӕзынд эгоизмы саси ӕмӕ йӕ халы, мары иннӕ ӕнкъарӕнты. Хъырым дзуры: «Ном лӕгӕн йӕ кад у, йӕ царды сӕр». Уый ам ӕрмӕст рӕсугъд ныхас у. Абырӕг цӕуы йӕ пайдайы фӕдыл, уыцы сӕфты фӕндагыл свӕййы индивидуалист. Нал ын Хуыцау ис, нал ӕмбал, никӕуыл ауӕрды, никӕй ном нымайы ӕмӕ йӕхи баф-тауы адӕмы цӕсты. Ахмӕт ын уайдзӕф кӕны: «Гъе, уӕууӕй, Хъырым, цӕй фыд-зонд ныддӕ!» Ноджы бӕлвырддӕр аргъ ын кӕны ӕвзонг лӕппу Га-закк: «Ӕмӕ куыд хӕрӕг у!.. Стыр хуыснӕджы дӕр ма бацу, фӕлӕ иу бон та кӕмӕндӕр йӕ нывӕрзӕнӕй йӕ дзауматӕ адавта, суанг хӕлафы онг. Уый абырӕг у?». Бӕгуыдӕр, уый нӕу Робин Гуд кӕнӕ Зорро. Лӕппуйӕн нырмӕ абырӕг уыдис таурӕгьон хъайтар, фӕлӕ ӕцӕг абырӕг разынд ӕлгьаг ӕмӕ ӕгӕнон. Ӕрха-уд абырӕджы романтикой дарӕс, ӕмӕ нӕ разы ӕрлӕу-уыд хуымӕтӕг, фӕлӕ тӕссаг фыдгӕнӕг.
Елбыздыхъо ацы пьесӕйы дӕр ныхӕй-ныхмӕ ӕвӕры этикӕйы дыууӕ хуызы: иуырдыгӕй — абырӕ-джы фыдӕгвдау, иннӕрдыгӕй — фӕллойгӕнӕг ад-ӕймаджы хӕрзӕгьдау. Адӕмы хуыздӕр миниуджытӕй
134
хайджын у бӕхгӕс Ахмӕт. Драмон ӕгъдауӕй нывыл ӕмӕ ахъаззаг у Хъырым ӕмӕ Ахмагты быцӕу. Абырӕг тӕрсы йӕ цардӕн, — хицауад йӕ фӕдыл бафтыд. Ир-вӕзынӕн ис иу мадзал — Берды дугъон бӕх. Фыдгӕнӕг йӕ хъуыддаг хорз зоны: суадзы йӕ гӕды ’взаг, дзуры ӕрдхордцзинадыл. Иугӕр ын уымӕй ницы уайы, уӕд рахизы базар кӕнынмӕ, фӕстагмӕ та — ӕртхъирӕнтӕм. Ахӕм сюжетон градацийы разыны фыдгӕнӕджы зӕрдӕ, райхӕлы йӕ мӕнгарддзинад. Ӕндӕр уавӕры ис Ахмӕт. Уый зоны йӕ хӕс, зоны намыс, фӕлӕ йӕм нӕй пайдайы монц. Уӕздан лӕг ӕфсӕрмы кӕны адӕмӕй ӕмӕ хъахъхъӕны йӕ сыгьдӕг ном. Ӕфтиагыл нӕ ратдзӕн йӕ намыс, йӕ царды сӕраппонд худинаг йӕ сӕрмӕ не ’рхӕсдзӕн. Быцӕу рӕзы, бацыд йӕ карз ӕлхъывды, нал ын ис уромӕн. Тохы амӕлынц сӕ дыууӕ дӕр, фӕлӕ Хъырым къӕрны-хау ссардта худинаджы мӕлагт, Ахмагт та амард хъай-тарау кады мардӕй. Ис ын зарджыты геройты хъысмӕт — ӕнгӕс уавӕрты ӕрцыд сӕ мӕлӕт Беккуызарты Сау-куыдз, Бесаты Мӕхӕмӕт, Тотиты Аким, Цӕлхъосты Гуыйман ӕмӕ ӕндӕр сгуыхт лӕгтӕн.
Уацмысы бӕлвырдӕй зыны авторы гуманизм. Йӕ бындур сты социален рӕстдзинад ӕмӕ моралон сыгь-дӕгдзинад. Ӕцӕг гуманизмӕн иумӕйагӕй ницы ис абстрактен уарзтимӕ. Елбыздыхъо комкоммӕ зӕгьы: мӕ сагьӕс у хъизӕмаргӕнӕг адӕмыл. Уый уарзт ӕмӕ намысы аккаг кӕны лӕгмар ӕмӕ паразиты нӕ, фӕлӕ хуымӕтӕг, сыгъдӕгзӕрдӕ, фӕллойгӕнӕг адӕйма-джы. Хъырым мӕлгӕ-мӕлын дзуры: «Гъе, ӕллах! Цӕй тыхджын хоныс дӕхи, лӕг! Цӕй ӕдых дӕ...» Ӕдых у, уымӕн ӕмӕ йӕ цардӕн нӕ уыд бӕрзонд нысан. Йӕ царды кӕрон уыд йӕ дызгъуын идеалты мӕлӕт дӕр.
135
Абырӕгдзинады уыдта йӕ тых, фӕлӕ йын мӕнг ра-зынди. Раздӕр дзырдта: «Ӕппын нӕ цӕрыны, йе ах-ӕстоны бӕсты хуыздӕр — сӕрибар абырӕг». Ахӕ-стонӕй, чи зоны, раст зӕгъы. Фӕлӕ йӕм ӕгӕр зы-наргь кӕсы йӕ ницӕйаг цард. Ис ӕм иунӕг нысан — цӕрын. Ӕмӕ йӕ хъахъхъӕны сырдау — цыфӕнды мадзалӕй дӕр. Йӕ хъӕуккаджы бӕх дӕр ӕй уымӕн хъӕуы, ӕрдхорддзинад дӕр уымӕн халы. Афтӕ на-мысон деградаци адӕймаджы кӕны фыдракӕндтӕм ӕмӕ сӕфтмӕ.
Елбыздыхъойы сфӕлдыстадӕн йӕ астӕумагъз у сӕрибары проблем® (идейӕ). Хъырым йӕ фыццаг фӕзынды дзырдта: «Гъе, ӕллах, сӕрибар! Цӕй бирӕ дӕ фӕцагуырдтон, цӕй ӕрӕгмӕ дӕ ссардтон!» Рӕдийы. Сӕрибар никуы ссардта. Ӕдзуадӕр уыд уав-ӕрты ахӕсты ӕмӕ, уыдон куыд домдтой, цард ӕмӕ архайдта афтӕ. Фӕстагмӕ бамбӕрста, цард ӕмӕ мӕлӕты раз ӕдых кӕй у, уыцы рӕстдзинад. Абырӕ-джы уӕгъдибар царды нӕй ӕцӕг сӕрибар. Ахӕм этакой хатдзӕг ӕвзӕры фыссӕджы гуманистон аивадӕй.
V
Аивады раз ног хӕстӕ ӕвӕры рӕстӕг. Фыццаг уырыссаг революци нынкъуыста бӕстӕ. Ӕрхаудтой царды бызгьуыртӕ, разындысты йӕ хъӕдгӕмттӕ. Уыдонӕн сӕ риссагдӕр уыд национ ӕфхӕрд. Бирӕ-национ Уӕрӕсейы, арты ӕхсидӕвтау, ӕмсыгъд кӕнынц соц-иалон ӕмӕ национ проблемӕтӕ, цы-рынӕй судзынц кӕрӕдзи зынгӕй. Уыдон ӕмхуызон ӕндӕвтой Елбыздыхъойы зӕрдӕ, агайдтой патриот ӕмӕ гуманисты хъуыдытӕ.
136
Революци ныппырх ис. Ницы рауад адӕмы тохӕй. Фӕфыддӕр сты социален ӕмӕ национ уавӕртӕ. Сӕрибар чи агуырдта, уыдон бахаудтой ног зындоны: сӕ трагеди сын аллегорион нывы ирдӕй ӕвдисы ӕмби-сонды новеллӕ «Цад». 1907 азы Темырханты Сослан (Вано) фыста: «Ахӕстӕттӕ байдзаг сты, уый нӕ, фӕлӕ скъолатӕ ӕмӕ рынчындӕттӕ дӕр ма скодтой ахӕстон. Бынат кӕмӕн нӕ арынц, уыдон та минтай ӕрвитынц Сыбырмӕ... Ногӕй та гауыртӕ адӕмы ӕргӕвдын байдыдтой фыццагӕй фыддӕр»31. Уыцы уавӕртӕ хъуыдис хынцын, хъуыдис хатдзӕгтӕ скӕнын, адӕмы хъысмагт фыссӕгӕй домдта сагъӕс кӕнын.
Хъысмӕтон дуджы адӕмӕн вӕййы ӕртӕ ныфсы: фыдыбӕстаг, истори ӕмӕ сӕрибары мон. Нӕ тыхст заманы уыдонмӕ сарӕзта йӕ цӕстӕнгас Елбыздыхъо дӕр. Фӕндыд ӕй сӕ иудзинад раиртасын. Ирон адӕмӕн нӕ уыд азфыссӕг, нӕй нӕм хроникӕтӕ. Нӕ историйӕ баззад ӕрмӕст скъуыддзӕгтӕ, хицӕн хабӕрттӕ, зонӕм дзы ӕрмӕст иугай цаутӕ. Елбыз-дыхъойы нысан уыд адӕмы тох равдисын, сӕрибарыл тохгӕнӕджы фӕлгонц саразын. Кадавар цаутӕй драматург равзӕрста ахъаззагдӕр — Абхадзы хӕст. Уый йын фаг уыд уацмысы историон бындурӕн. Фӕлӕ уымӕй уӕядай хъуыдис герой. Документгы нӕй ахӕм историон архайӕг. Тӕгиатаг ӕлдар Санаты Беслӕн уыдис тохгӕнӕг, йӕ хъысмӕт—трагикон, фӕлӕ де-мократ-фыссӕджы хъуыдис адӕмон хъайтар. Ахӕм лӕг разынд фольклоры — историон зарджыты ӕмӕ таурӕ-гъты,— уый уыд Алыккаты Хазби. Афтӕмӕй драма-
31 Газет «Ног цард», 1907, 71 №, 2 декабрь.
137
тург историон трагедийӕн ссардта историон ӕрмӕг.
Хазбийы тыххӕй нӕй историон ӕвдисӕнтӕ. Афтӕмӕй уацмысӕн историон схонӕн ис ӕви нӕй? Уый ахсджиаг фарст у. Зындгонд испайнаг филолог Рамон Менендес Пидаль фыста, зӕгьгӕ, адӕмӕн официален «фыст историйы» ӕмрӕнхъ вӕййы ӕнӕфыст, «зарӕгон истори» дӕр. Уыимӕ «арӕх уыцы зарӕгон истори вӕййы фыст историйӕ бӕлвырддӕр ӕмӕ хъомысджындӕр»32. Ирон адӕмӕн дӕр ис хъӕздыг таурӕгьон ӕмӕ зарӕгон истори, ӕнӕфыст хроникӕ. Хазбийы сгуыхт нын бӕстон ӕмӕ хъомыс-джынӕй ӕвдисынц историон таурӕгьтӕ ӕмӕ хъайта-рон зарджытӕ. Уыдон сты ӕууӕнкаг ӕрмӕг. Абайты Васо фыссы: «Хъайтарон зарӕг сӕвзӕры цауы хӕдуӕлвӕд... йӕ бындур ӕдзухдӕр вӕййы ӕцӕг цау. Кӕд дзы фӕстагмӕ исты мысӕггаг фӕзыны, уӕддӕр йӕ апп вӕййы, ӕцӕг чи уыд, ахӕм геройы ӕцӕг сгуыхт»33. Уыцы зарджыты рӕнхъы лӕууы «Хазбийы зарӕг» дӕр.
Сӕвзӕры ног фарст. Кӕд Хазби историон архайӕг уыд, уӕд йӕ кой цӕуылнӕ ис историон документты? Цауты архайӕг Беслӕн цӕмӕн у? Ацы фарстӕн нын дзуапп дӕтты Максим Горькийы хатдзӕг: «Рагӕй нырмӕ фольклор иугӕндзон ӕмӕ хигьӕдонӕй ӕмдзу кӕны историимӕ. Уый кӕсы йӕхи цӕстӕнгасӕй Лю-довикмӕ, Иван Грозныймӕ, сӕ хъуыддӕгтӕм, уыцы
32Чиныджы: Песнь о Роланде. Коронование Людовика. Песнь о Сиде... (БВЛ). - М„ 1976, 20 ф.
“Абаев В. И. Избранные труды. — Владикавказ: Ир, 1990, 396-397 ф.
138
цӕстӕнгас вӕййы бынтон ӕндӕрхуызон, специалист-ты фыст истори сын цы аргь кӕны, уымӕй..;»34. Бӕлвырд афтӕ у хъуыддаг ирон истори ӕмӕ фолькло-ры дӕр. Чингуытӕй зонӕм Дауыт-Сосланы сгуых-тытӕ, фӕлӕ таурӕгьты нӕй йӕ кой дӕр — ферох адӕмӕй. Цӕмӕн? Уымӕн ӕмӕ, Секъайы загъдау, уыдис «кӕйдӕр хуымы — цыргъ ӕхсырф». Раст зӕгьы Темырханты Сослан: «...Дауыт-Сослан, йӕ усы зӕрдӕ ӕлхӕнгӕйӕ, Гуырдзыстоны тыххӕй нал ауӕрста йӕхи-уыл дӕр ӕмӕ ирыл дӕр... Гуырдзыстоны знӕгты ба-саста, Гуырдзыстоныл ног зӕххытӕ бафтыдта, ирон паддзахады кой нал кодта... Хуссар Иры гуырдзиаг ӕлдӕртты бар бакодта. Ӕмӕ ирон паддзахад Хуссар Иры бӕстӕй афтидӕй куы баззади, уӕд йӕ хардз, йӕ уаргь ӕгасӕй дӕр ӕрӕнцади Цӕгат Ирыл, ӕмӕ Цӕгат Иры бахъуыди фыццагӕй дыууӕ хатты фылдӕр уӕз хӕссын»35. Сослан Цӕразонӕн йӕ хъуыддӕгтӕ знаг-гад хастой ирон адӕмӕн, ӕмӕ сын ӕцӕгӕлон фестад — атыдтой йӕ сӕ зӕрдӕйӕ, стӕй та сӕ хъуыдӕгӕй. Уыйхыгьд адӕмы зӕрдӕйы рӕсугъдӕй баззад Ос-Бӕгъатыры фӕлгонц. Уый уыд адӕмы бартыл тохгӕнӕг, Ирыстоны патриот ӕмӕ сси таурӕгьты герой. Суанг Сосланы хицӕн сгуыхтытӕ дӕр баззадыс-ты уый номыл, афтӕмӕй таурӕгьон историйы Ос-Бӕгъатыр бацахста Сосланы бынат.
Афтӕ рауад сӕ хабар Беслӕн ӕмӕ Хазбийӕн дӕр. Ӕцӕг ам хъуыддагӕн уыдис ӕндӕр мотивтӕ. Васо
“Горький М. Советская литература // О литературе. — М.: СП, 1955, 738 ф.
“Темырханты Сослан. Иры истори. — Дзӕуджыхъ-ӕу: «Аланыстон», 1994, 125—126 ф.
139
фыссы: хъайтарон зарӕг ӕдзухдӕр скӕнынц, чи фӕмард, ӕрмӕст уыцы бӕгьатырыл, уыйадыл адӕм зарӕг скодтой Беслӕныл нӕ, фӕлӕ Хазбийыл — фыццаг баззад ӕгасӕй, дыккаг фӕмард ис тохы36. Хъуыдцаг афтӕ хуымӕтӕг нӕу. Беслӕн уыд ӕлдар, Хазби — адӕмы туг ӕмӕ стӕг. Беслӕн нӕ уыд адӕмы сӕрхъызой, куы фӕмард уыдаид, уӕддӕр ыл адӕм кады зарӕг не скодтаиккой. Уыдонӕн сӕ герой уыд Хазби. Хъуыддагмӕ ӕндӕр цӕстӕй кастысты паддза-хы хицауад. Хуымӕтӕг зӕхкусӕджы басӕттын инӕлӕрттӕн кады сгуыхт нӕу — уый тыххӕй зынӕй ис хорзӕх райсӕн (Кӕс Л. Толстойы «Хаджи-Мурат»), Уыйадыл официален гӕххӕттыты инӕлар Абхазовы сӕйраг ныхлӕууӕгӕй ӕвдыст цӕуы Санайы-фырт. Зарӕджы герой та сси ӕцӕг патриот — цӕхӕрцӕст Хазби.
Иу лӕгмӕ хицӕн цӕстӕй кӕсынц канд фольклор ӕмӕ истори нӕ, фӕлӕ хицӕн социалон фӕлтӕртӕ дӕр. Швейцари ӕмӕ Германы Вильгельм Телль адӕмӕн уыдис национ герой, сӕрибары символ, сси балладӕты хъайтар, Шиллер ыл ныффыста драмон шедевр, деспот Бисмаркӕн та Брут уыд фыдгӕнӕг, Телль — «бунтгӕнӕг ӕмӕ лӕгмарӕг», уымӕн ӕмӕ, зӕгьы ӕцӕг хӕстӕндзарӕг, «мои исторические симпатии оставались на стороне власти»37. Нӕ уыд ӕмӕ нӕй бафидауӕн поэт ӕмӕ канцлеры хъуыдытӕн. Адӕм ӕмӕ поэт зарынц сӕрибары хӕстоныл, канцлертӕ йын
36 А б а е в В. И. Избранные труды. — Владикавказ: Ир, 1990, 528 ф.
37 Б и с м'а р к О. Мысли и воспоминания. М.: ОГИЗ, т. 1, 1940, 1 ф.
140
марынц фыццаг йӕхи, уый фӕстӕ — йӕ зарӕг. Фӕлӕ хъайтарӕн ис йӕ цард айсӕн, зарӕгӕн нӕй амарӕн. А. Н. Радищев фыста уӕлмонцӕй: «Да Брут и Телль еще проснутся» (Ода «Вольность»), Теллы хуызы йӕхи уыдта Шандор Петефи.
Хазби фӕмард ӕргом хӕсты, йӕ зарӕг ын мардтой политикой ^ӕнгард хӕсты. 1950-ӕм азты райдианы Цӕгат Ирыстоны обком зарӕджы бафиппайдта тӕссаг национализм ӕмӕ уынаффӕ рахаста зарӕгыл хъоды бакӕнын. Цы чингуыты уыдис, уыдон сыгьтой, пла-стинкӕтӕ састой, фӕлӕ стыр патриотон зарӕг нӕ саст, нӕ сӕфт, цардис адӕмы зӕрдӕты. Цӕмӕн у афтӕ уарзон адӕмӕн? Уымӕн ӕмӕ, Васойы загъдау, зарӕг цы цаутыл конд у, уыдонӕн ис ӕппӕтнацион ахадындзинад38. Хазбийы зарӕг у национ зарӕг, хӕссы ӕппӕтадӕмон идейӕтӕ. Уыцы зарӕгимӕ ир цыдыс-ты Уӕрӕсейы хӕстытӕм ӕмӕ революцией тохмӕ.
Залымтӕн кӕддӕриддӕр ӕнӕуынон у сӕрибары зарӕг. Уӕззау, фӕлӕ ӕмбисондаг рауад трагедийы хъысмӕт дӕр. Куыддӕр фӕзынд, афтӕ йӕ хӕдахуыр «артисттӕ» сӕвӕрдтой Дзӕуджыхъӕуы, Калачы, Ба-куйы. Газеттӕ фыстой, зӕгьгӕ, геройы мӕлӕт ӕмӕ йӕ мады хъарджытӕй театрдзаутӕн сӕ цӕссыг калд ӕнӕвгьауӕй39. Трагеди ӕдзухдӕр ӕнкъуыста ирон ад-ӕмы зӕрдӕтӕ. Уыцы хъуыддаг хорз нӕ каст советон заманы партион сатраптӕм. Дзурынц ахӕм хабар. Обкомы кусӕг залӕй схызт сценӕмӕ, спектакль баур-ӕдта ӕмӕ загьта: «Уый цы кусут? Советон театрдзау-
“Абаев В. И. Амынд чиныг, 397—398 ф.
® Терские ведомости, 1908, 4 сентябрь, 191 №.
141
ты цы кӕуын кӕнут?!» Цавӕрдӕр СС («Нӕу сусӕг хорзӕн йе ’цӕг ном, налатӕн та — йӕ фӕсномыг»!) фыста: «Пьесӕ у йемыдзаг националистом цӕстӕнгасӕй ӕмӕ хӕссы стыр политикой зиан»40 41’. Уыцы политикой хӕрам йӕ тыхы бацыд 50-ӕм азты. Обкомы идеологтӕ фыстой: «Елбыздыхъо, ирон хъӕздгуыты кълассимӕ ӕнгом баст уӕвгӕйӕ, йӕ драм-ӕйы рахӕцыдис тӕгиатаг ӕлдӕртты кълассон интере-сты фарс ӕмӕ ӕрлӕууыдис уыдоны реакцион сыстад идеализаци кӕныны фӕндагыл, тӕгиатаг ӕлдар-ре-акционер Алыккаты Хазбийы адӕмон геройы хуызы ӕвдисгӕйӕ»41.
Мӕнгтӕ ӕмӕ даутӕн бантыст уацмысыл хицауады хъомысӕй хьоды бакӕнын. 1947 азӕй 1981 азмӕ «Хаз-би» Цӕгат Ирыстоны рухс нал федта. Хуссары йӕ рауагътой Нафийы хьӕппӕрисӕй, ӕвӕрдтой йӕ театры сценӕйы.
1981 азы октябры Дзӕуджыхъӕуы ӕрцыд ӕнӕнхъӕлӕджы цаутӕ — адӕм ӕргом схъӕрзыдтой сӕ риссӕгтӕй. Ныккалд туг. Ахӕстӕтты нал уыд къух бакӕнӕн. Республикӕйы сӕргъы ӕвӕрд ӕрцыд «ӕрцӕуӕг ӕлдар», ӕвирхъау сатрап. Ирон адӕмы цӕсгомыл фыст ӕрцыд ӕфхӕрӕн гакк — «национ хир-вӕссондзинад» (национальное чванство). Политикон ӕлхъывды та ногӕй бахауд Елбыздыхъо. Уыцы за-манмӕ ӕрӕййӕфта йӕ юбилей. Рацыд йӕ уацмысты 1-аг том. Ӕхсины лӕгты, козбауты ӕмӕ карьеристты
40 Рӕстдзинад, 1937, 2 июнь, 124 №.
41 Ӕ гъ у ы з а р т ы Ӕ. Брытъиаты Елбыздыхъойы тыххӕй. — Рӕстдзинад, 1954, 24 январь.
142
бахъуыд ног сатрапы зӕрдӕ балхӕнын, сӕ партион цӕсгом равдисын. Обкомы пленумы фысджыты сӕрдар бацыд йӕ сау куысты: «Куыннӕ ис махмӕ национализм?! Мӕнӕ уын ӕвдисӕн — Елбыздыхъойы чиныг!..» Ӕрхаста цитаттӕ чиныджы разныхасӕй. Уыйадыл чиныгӕн рахастой сафыны тӕрхон. Бахъуыд йӕ сӕрыл тох кӕнын. Комдзӕуӕг фысджыты ӕмбырды хъаст кӕны: «Национализм йӕ хьӕстӕ ауагъ-та адӕмы зонды. Ӕрбадзырдта мӕм иу сылгоймаг, йӕхи мын схуыдта ахуыргӕнӕг. Загъта: «Ӕз дӕу ӕнхъӕлдтон фыссӕг ӕмӕ ирон лӕг. Фӕлӕ, Елбыз-дыхъо кӕй нӕ хъӕуы, уый сӕ иу дӕр нӕу ӕмӕ иннӕ дӕр. Дӕ чингуытӕ нӕ тӕрхӕгӕй райстон ӕмӕ сыл мӕ лӕппутӕн кӕрты арт бандзарын кодтон». Уый цы у, уый?..» Уый у адӕмы рӕстаг тӕрхон! Мӕн бахъуыд обкоммӕ фыстӕг арвитын, уыимӕ уац: «Чи уыд Хаз-би ӕмӕ кӕй ныхмӕ хӕцыд?» Хъуыддаг равзарын хӕсгонд ӕрцыд обкомы секретарь Къониаты Юрийӕн. Чиныг фервӕзт арты хъӕлӕсӕй. Ӕрмӕст разныхасы 17-ӕм фарсыл сау ахорӕнӕй ӕмбӕрзт ӕрцьщ хуымӕтӕг фактон хъуыдыйад — «Стыр патриотон хӕсты Хъоба-ны сӕргьы ӕрлӕууыд адӕмон зарӕджы герой Хазби». Цензурӕйы цербертӕн Хъобаны хӕст нӕ уыд стыр ӕмӕ патриотон, Хазби дӕр нӕ уыд патриот ӕмӕ адӕмон герой. Афтӕмӕй чиныг ногӕй бахауд адӕммӕ. Уый-хыгьд 2-аг том луӕрст ӕрцыд «лыстӕг сасирӕй».
Трагедийӕн ис ӕндӕр истори дӕр. Йӕ автор зыд-та уацмысы ахадындзинад, йӕхицӕн фӕсномыгӕн хуымӕтӕджы нӕ райста йӕ геройы ном — Елбыздыхъо стыр буцӕн йӕхи хуыдта Хазби. Разагьды литератор Тыбылты Алыксандр фыста 1924 азы: «Бритаев, сам пламенный революционер, облек в боевой пафос на
143
родного песенного героя Хазби... Трудно представить, каким громовым гулом пронеслось по всей Осетии появление на осетинской сцене «Хазби» Бритаева. Призывные речи Хазби зажигали революционным энтузиазмом осетинские народные массы...»42. Ахӕм хуызы ӕвдисы уацмысы идейон здӕхт Цомахъ дӕр: «Революцийы тӕф ацыди, ахъардта ӕгас драмӕйы уӕнгты. Революцийы хъӕр хъуысы зӕронд Исламы ныхӕсты, Хазбийы мады хъарӕджы, Хазбийӕн йӕхи ныхӕсты...»43.
Зӕгьын хъӕуы уый, ӕмӕ уацмыс революцией у йӕ темӕ кӕнӕ йӕ мидисӕй нӕ, фӕлӕ йӕ идейон па-фосӕй. Аивадон уацмысы идейӕ ӕвзӕры темӕйӕ нӕ, фӕлӕ авторы позицийӕ. Революцион цаутӕ нӕй Шиллеры драмӕ «Абырджыты». Фӕлӕ йӕ пафос зӕлы йӕ эпиграфӕй дӕр — «Залымты ныхмӕ!» («На тиранов!»), — уацмыс разынд социален тох ӕмӕ сӕриба-ры гимн; уый тыххӕй немыцаг поэтӕн революцион конвент радта Францы республикӕйы гражданины ном. Йӕ рӕстӕджы цаутӕй дард уыдис Давиды ныв «Горациты ард» («Клятва Горациев»), фӕлӕ фран-цузӕгтӕм каст тохмӕ сидт, нывӕфтыд «Марсельезӕ». Афтӕ уыд ӕмӕ у «Хазби»-йы хъуыддаг дӕр. Уацмысӕн историон у йӕ сюжет, йӕ конфликт, йӕ герой, йӕ мидис. Фӕлӕ уый нӕу историон хроникӕ, уый у ӕнусон ӕвзонг аивад, уый у тох, сӕрибар ӕмӕ лӕгдзи-нады гимн. Йӕ авторы некрологы Гино фыста: «Амар-ди Елбыздыхъо... Фӕлӕ нӕ амард «Хазби» — уьщ ба-
42 Т ы б ы л т ы А л ы к с а н д р. Уацмысты ӕмбырдгонд. — Цхинвал: Ирыстон, 1988, 113—114 ф.
43 Ц о м а х ъ. Амынд уац, 179 ф.
144
зонын кодта Елбыздыхъо, ирон ӕфхӕрд лӕг куыд зоны кадыл мӕлын»44. Бафтауын хъӕуы — куыд зоны ирон лӕг Фыдыуӕзӕг хъахъхъӕнын, сӕрибарыл тох кӕнын.
Курдиатджын нывгӕнӕг ӕнувыд у историон факт-тыл нӕ, фӕлӕ историон рӕстдзинадыл. Уацмысы фыццаг сценӕты уынӕм сабыр царды нывтӕ, «уым ирд ӕмӕ бӕлвырдӕй ӕвдыст цӕуы ирон ныхас...»45 Хъобан кӕнынц сӕ куыстытӕ, кӕнынц сӕ царды кой, хӕссынц уынаффӕтӕ. Уыдон сты цардбӕллон адӕм, зонынц кусын, сӕ бон у хъуыды кӕнын, арӕхсынц цыргь ӕмӕ хъазӕн ныхас зӕгьынмӕ. Фӕлӕ Ирыстон ис тыхы дунейы, архайд цӕуы знӕт заманы — алы ран судзынц хӕсты ӕртытӕ. Мӕнгӕфсон у сабырдзи-над. Ӕмӕ ирон лӕг йӕ кусӕнгарзимӕ цыргъӕй дары йӕ хӕцӕнгарз дӕр. Хъӕумӕ ӕваст ӕрцыди фыдуац: сӕмбӕлд сӕм уазӕг — инӕлар Абхазовы минӕвар. Ӕрбахаста бардзырд, тыхгӕнӕджы ультиматум. Ӕрба-хаста маст, сагъӕс ӕмӕ катай. Фехӕлд царды сабыр уаг. Бӕстӕ сызнӕт, адӕм ӕдцӕг-мидӕг ауадысты.
Цыдис Кавказы хӕст. М. Ю. Лермонтов фыста: «Аулы мирные цвели... Примчалась как-то весть, Что к ним подходит враг опасный, Неумолимый и ужасный... позор цепей Несли к ним вражеские силы!» (Поэмӕ «Измаил-Бей», 1 хай). Кавказӕгтӕ хъахъхъ-ӕдтой сӕ бӕстӕ, сӕ цард, сӕ бартӕ. Хӕст уыди карз ӕмӕ ӕгъатыр. Инӕлар А. И. Ермолов йӕ боныджы фыста Дагьистан ӕмӕ Цӕцӕны тыххӕй: «Бунтующие
"Барахъты Гино. Бӕстырӕсугьд. — Дзӕуджыхъӕу: Ир, 1991, 346 ф.
45 Горский Н. Спектакль «Хазби». — Терские ведомости, 1908, 4 сентября, 191 №.
145
селения были разорены и сожжены, сады и виноградники вырублены до корня... Нищета крайняя будет их казнью»46. Фыдӕхӕй ӕвзӕры фыдӕх. «Черкесы нас ненавидят, — фыста А. С. Пушкин. — Мы вытеснили их из привольных пастбищ, аулы их разорены, целые племена уничтожены»47. Уӕддӕр хӕстӕн йӕ кӕрон нӕ зынд.
Ирыстон Кавказы ахсы ӕппӕты ахъаззагдӕр стратегией бынат. Хӕхтӕ ӕрдзон сисау лӕууынц Европӕ ӕмӕ Азийы астӕу. Ис сыл Цӕгатӕй Хуссармӕ ӕрмӕст дыууӕ фӕндаджы — уыдон цӕуынц Ирыстоныл. Уымӕ гӕсгӕ уырысы паддзахы хъуыдис Ирыстон басӕттын, фӕндӕгтӕ байсын. 1829 азы ӕнтыстджынӕй ахицӕн йӕ хӕст Турк ӕмӕ Иранимӕ, равдӕлд ӕй ӕмӕ йӕ тых радта Цӕгат Кавказмӕ, Ирыстонмӕ. Граф Пас-кевичы раз сӕвӕрдта хӕс — «усмирение навсегда горских народов или истребление непокорных». Наместник Паскевич йӕ ных сарӕзта Ирыстонмӕ: арвыста дыууӕ экспедицийы Хуссар ӕмӕ Цӕгатмӕ. Сӕ ны-сан уыд «колониален уавӕр ӕрӕвӕрын, йӕ мадзӕлттӕ ӕрфидар кӕнын»48. Тӕссаг ӕмӕ ӕвирхъау уыдысты уыцы ӕфхӕрӕн бабырстытӕ: сыгътой хъӕутӕ, рӕмыгътой мӕсгуытӕ, цагътой адӕмы. Ӕфсад цы-дысты «се 'рцытӕй къӕдзӕхтӕ халгӕ, топпыхосӕй фӕздӕг калгӕ» («Хӕзбийы зарӕг»).
Дӕсны у Елбыздыхъо сюжет нывӕндынмӕ. Рӕзы
“Уманец Ф. М. Проконсул Кавказа. — СПб, 1912, 45 ф.
* П у ш к и и А. С. ПСС. Изд. третье. Т.У1. — М.: Наука, 1964, 647 ф.
* Б л и е в М. М. Русско-осетинские отношения. — Орджоникидзе, 1970, 349 ф.
146
драмой архайд. Адӕм кӕд сабыр, хъуыдыджыи ны-хас кӕнынц, уӕддӕр дзы зыны сӕ тыхст, саг катай. Уавӕр цӕуы ӕлхъывдӕй ӕлхъывддӕрмӕ. Мӕнгард у знаджы дипломати. Бӕлвырд у йӕ нысан, фӕлӕ уӕддӕр хъавы дунейы раз йӕхи сыгьдӕгӕй ӕвди-сынмӕ. Хӕст ӕмӕ ӕфхӕрынӕн агуры ӕфсон, агуры Хъобанмӕ къух бакӕнӕн. Сӕвзӕры, Крыловы басня «Бирӕгь ӕмӕ уӕрыччы» цы ситуаци ис, ахӕм уавӕр. Кӕмдӕр абырӕг Солӕман батых кодта хъазахъӕн, ӕмӕ ныр паддзахы сатрап уыдон маст исы ӕгас адӕмӕй. Домы «фыдгӕнджыты» ӕфсады къухмӕ раттын, дзыл-лӕтыл ӕвӕры уӕззау хъалон, ӕвӕры сын хицау. Уымӕй уӕлдай сӕ хӕдзӕрттӕ хъуамӕ уой салдӕттӕн фысымуат. Уыдӕттӕ сты экономикой, политикон ӕмӕ намысон ӕфхӕрд, уыдон ирон адӕмы ӕвӕрдтой хъа-зайраг уавӕры. Барвӕндӕй разы не сты, уӕд — хӕст.
Хӕстон тактикӕйы дыккаг мадзал у ныхлӕуджыты астӕу хъузӕттӕ ссарын. Паддзахы ӕфсад Кавказмӕ куыд бырстой, уый хуызджын нывӕй зыны Лермонтовы поэтикон рӕнхъыты:
От Урала до Дуная, До большой реки, Колыхаясь и сверкая, Движутся полки.
Уыдон ныхмӕ нӕ фӕлӕууыд Наполеоны тых дӕр. Фӕлӕ мӕсыг хи дурӕй хӕлы. Инӕлары хъӕуы фарс-хӕццжытӕ: фӕндагамонӕг, адӕмы иудзинад халӕг, гуырысхо тауӕг. Йӕ минӕвар у ирон лӕг — Биайы фырт. Уый ӕххӕст кӕны бирӕ функцитӕ. Шпионау стары фӕндӕгтӕ. Хъобаны ссары къах ӕрӕвӕрӕн — Хъӕвдын ӕмӕ ӕндӕр хъӕздгуыты скӕны йӕхицӕн
147
ӕмдзӕхдон. Сызмӕнты адӕмы, ӕмӕ дзыллӕ фӕдихтӕ вӕййынц.
Ныхас фестад тӕрхондон. Елбыздыхъо йӕ ныв амайы арӕхстджынӕй. Бӕстон зоны адӕмы цард, арф ын кӕсы йӕ фӕзындты мидисмӕ, сгары сын сӕ уидӕгтӕ. Ӕдцагон тас базмӕста мидбыцӕутӕ. Быц-ӕу кӕнынц дыууӕ зондахасты, дыууӕ нысаны, дыу-уӕ ӕгьдауы. Уый у идеологон тох, уым ис намысон конфликт. Ӕргом кӕны персонажты психологон уавӕр, бӕлвырдӕй разыны сӕ удыхъӕд. Мӕнгтӕ мысыдысты, уацмысы уырысы ныхмӕ тох ӕмӕ национализм чи агуырдта, уыцы критиктӕ. Уӕды заманы Хъобаны нӕ уыд иунӕг уырыссаг дӕр, Хъобан Уӕрӕ-семӕ нӕ лӕбурдтой. Авторы фылдӕр ӕндӕвтой на-цион проблемӕтӕ.
Паддзахы хицауад ирон адӕмы йӕ дӕлбар кодта алы мадзӕлттӕй. Зӕрдӕлхӕнӕнтӕй йӕхирдӕм здӕхта мыггӕгты хистӕрты, дзырддзӕугӕ лӕгты. Граф Пас-кевич амыдта Владикавказы комендант инӕлар Сквор-цовӕн — «привлечь в нашу пользу тагаурских старшин ласками и другими какими-нибудь средствами; если понадобится сила, то употребить ее...»49. Ахӕм ӕлхӕд хистӕр у Хъӕвдын. Абхадзы минӕвар уазӕгуаты Хъӕвдынмӕ ӕнӕнхъӕлӕджы нӕ бахауд. Хъӕвдын ныхасы нӕма фӕзынд, фӕлӕ сӕвзӕрын кӕны бӕлвырд психологон атмосфер®. Хуымӕтӕг адӕм ын йӕ уаг ӕнхъӕлынц «фырнымд митӕ» (I, VI), фӕлӕ уый у йӕ тактик®. Йӕ уазӕджы фембӕлын хъӕуы адӕмимӕ. Уый ирон адӕмӕн уыдаид хуымӕтӕг фӕтк. Хъӕвдын дзы
49 Периодическая печать Кавказа об Осетии и осетинах. Книга 4. — Цхинвали: Ирыстон, 1989, 204 ф.
148
скодта ӕнахуыр церемони. Хинӕйдзаг нывӕст у йӕ фыццаг монолог (I, VII). Йӕ ныхас ауагьта гӕдывадӕй, аразгӕ уӕздан митӕй рахызт йӕ уазӕджы стауынмӕ, уымӕй — адӕмы фауынмӕ: «Рагӕй ӕрӕгмӕ фыдбылы-зы йеддӕмӕ никӕмӕн ницы стӕм. Нӕ бон ницы уӕвгӕйӕ, махӕн ӕмбал кӕм ис?..» Дарддӕр азымтӕ хӕссы ӕмӕ аххосджын кӕны адӕмы. Уыцы ныхӕстӕ фыццаг хатт нӕ дзуры — уый у йӕ халӕн куыст ӕмӕ йӕ кӕны бӕстон ӕмӕ иудадзыг. Иугӕр ӕхсӕнады иу ахӕм лӕг фӕзынд, уӕд дзы уӕвӕн нал ис иудзинадӕн.
Уыцы халӕн куыст дарддӕр кӕны Биайы-фырт. Ацы уырандыккӕн, ӕвӕццӕгӕн, уыд бӕлвырд прототип, кӕд фӕлгонц типикон у, уӕддӕр. Хъобаны хӕстӕй 40 азы фӕстӕ ацы хабӕрттӕ бӕстон фӕфыста Байаты М. Г. Уый уыд чиновник, ӕппӕлы Абхадзы сгуыхтытӕй, хоны йӕ ирон адӕмы хӕрзгӕнӕг, уый-хыгьд фыссы, зӕгьгӕ, «деревня Кобан служила, благодаря недоступному (?) своему положению, притоном всех абреков и мошенников, укрывавшихся от рук правосудия»50. Афтӕ, «ӕхсины лӕг йӕ бӕстӕй дӕр нӕ ауӕрды мӕнг дзурыныл».
Хъӕвдын, Биайы-фырт ӕмӕ Байы-фырт лӕууынц хицӕн ӕхсӕнадон къӕпхӕнтыл, фӕлӕ ӕртӕйӕ дӕр сты пайдагӕнджытӕ, ӕмӕ кӕд сӕ ныхас хицӕн у, уӕддӕр сӕ хъуыдытӕн ис ӕнгӕс мидис, ӕнгӕс ны-сан. Хъӕууон лӕгау уырандыкк дӕр йӕ адӕмы хоны змӕнтӕг: «Зындзинад ӕмӕ фыдбылызы йеддӕмӕ кад-джын паддзахӕн ирон адӕм ницы сты». Уый дӕр ӕфсады тыхтӕй тӕрсын кӕны адӕмы — кӕны халӕн
5"Периодическая печать Кавказа об Осетии и осетинах. Книга 4. — Цхинвали: Ирыстон, 1989, 209 ф.
149
куыст. Ӕмдзӕхдон лӕгтӕ кӕрӕдзийӕн лӕууынц ӕвдисӕнтӕ. Хъӕвдын барвӕндӕй искӕй дӕлбар бац-ӕуын хоны кады хъуыддаг. Уый хуымӕтӕг нӕу, хиц-ӕуттӕй ӕппӕлынмӕ чырыстон пехуымпарӕй мӕлгьӕвзагдӕр разыны, хоны сӕ «зӕххон зӕдтӕ»: «Цӕмӕй сӕ тӕрсӕм? Лӕгӕй дзуар куы кӕнынц». Адӕм адӕм сты — нӕ сӕ хъӕуы ахӕм «хӕрзтӕ». Уӕд ӕрвыст уырандыкк баххӕст кӕны йӕ хъузоны хъуыды ног ар-гументӕй: «...нӕдӕр Хуыцауӕн, нӕдӕр падцзахӕн ку-сын ӕмӕ лӕгьстӕ кӕнын нӕ сӕфынц» (I, VII). Ахӕм зондахаст адӕмы ахуыр кӕны цагъары ӕууӕлтыл.
Халӕн куыстӕн ис бирӕ хуызтӕ. Хъӕвдын амоны уырандыкмӕ: «Акӕса, кӕй зӕрдӕ нӕ хъӕлдзӕг кӕны ацы лӕппумӕ гӕсгӕ!» Хицауад ӕдзухдӕр фӕсивӕды сӕхирдӕм здӕхтой ӕрттиваг дарӕсӕй, ӕвӕлмон цардӕй. Адӕмы цӕст уынаг у. Хазби зӕгьы: «Сымах дӕр, Биайы-фырт, уымӕн рӕвдауынц, ӕмӕ адӕмы дызӕрдыг кӕнынӕн стут. Ныр де 'рттивӕгтӕм чи бак-ӕса, дӕ ныхӕстӕ цы лӕппу фехъуса, уый цӕуылнӕ сдызӕрдыг уа?» (I, VII). Елбыздыхъо арф кӕсы хъу-ыддӕгтӕм, ӕвзары сын сӕ апп, сӕ равзӕрӕнтӕ ӕмӕ сӕ фӕстиуджытӕ. Йӕ геройты репликӕтӕ сты ап-джын, йӕ алы ныхас у хъуыдыты къуыбылой. Цина-гурджытӕй рауайы уӕрӕседзаутӕ, ӕхсины лӕгтӕ, адӕмы знӕгтӕ. Уыдоны руаджы ӕфсад дӕрӕн кодтой иры хъӕутӕ. Уыдонмӕ сӕ куыст аслам кӕсы, сӕ сӕрмӕ хӕссынц лӕгъстӕ кӕнын, майдантыл уӕй кӕнынц сӕ адӕмы. Абхадзы ӕфсады ирӕй Биайы-фырт иунӕг нӕ уыд.
Елбыздыхъо уыд ӕцӕг демократ. Уый кӕрӕдзийӕ хицӕн кӕны ӕлдӕртты хӕст ӕмӕ адӕмы хӕст. Бесланы хӕст уацмысы геройтӕн у хицӕн цау — фароны
150
хъуыдцаг. Хазбийы хӕст у адӕмон, патриотом, на-цион — уый у бындурон цау адӕмон драмӕйы. Хаз-бийӕн йӕ зарӕгау адӕмон у йӕ трагеди дӕр. Адӕм дзы ӕмткӕй нӕ архайынц. Фӕлӕ йӕ сӕйраг геройтӕ — Ислам, Нана, Хазби — сӕ фӕлгонцты иу кӕнынц Иры ӕппӕт дзыллӕты. Уыдон хӕссынц адӕмы фарн, ис сын адӕмы зӕрдӕ, хъуыды кӕнынц адӕмы зондӕй.
Зарӕг ӕмӕ драмӕ цаутӕ ӕвдисынц ӕнгӕс идейон позицитӕй. Зарӕгон хъайтар фӕдзӕхсы, кӕмттӕм кӕй ӕрвиты, уыцы фӕдисонтӕн:
Куырттаты хуымтӕ, дам, —
Дыккагмӕ рувинаг.
Чи, зӕгъ, нӕ рацӕуа Сау тохы цӕхӕрмӕ,— Мыгтагмӕ худинаг!
Ирон лӕг кӕд истӕмӕй тарст, уӕд — худинагӕй. Фӕдисы фӕстейӕ баззайын мӕлӕтӕй тӕссагдӕр уыд. Фӕлӕ нӕ растадысты кӕмттӕ. Цӕуылнӕ? Абхадз уыд гуырдзиаг кънйаз Абхазашвили. Уый хорз зыдта ирон адӕмы — сӕ цард, се ’гъдӕуттӕ, сӕ удыхъӕд. Бахъавыд Рекомы стыр бӕрӕгбонмӕ. Адӕмы сӕ фынгтӕй ӕмӕ кувынӕй нӕ равдӕлд сау тохы цӕхӕрмӕ. Зарӕджы ис уайдзӕфтӕ, карз ӕлгъыстытӕ. Драмӕйы дӕр Хазбийы алыварс «хъу-ыддӕгтӕ ӕмӕ адӕм цӕджджинагау нӕ фыцынц» (II, XV). Цӕмӕн рауад афтӕ? Хъуыддаг, ирон адӕм бӕрӕгбоныл ӕнувыд сты, канд уымӕй нӕ цӕуы. Коцойты Арсен фыста, зӕгьгӕ, ирон адӕм фыдӕ-боны «никуы зыдтой сӕ зонд, сӕ тых баиу кӕнын. Хӕст дӕлӕсыхы ис, ӕз та уӕлӕсыхаг дӕн. Кӕдӕм цӕуын?! Кӕд знаг ардӕм схӕццӕ уа, уӕд ӕз дӕр —
151
мӕнӕ! Афтӕ уыдис ирон зонды ахает... Иугӕйтгӕй... Хицӕнтӕй...»51.
Ахӕм уаг адӕмы ӕрдзон миниуӕг нӕу. Адӕмы афтӕ скодтой сӕ цард, сӕ истори, сӕ географи. Ирӕн ӕнусты дӕргьы нал уыд паддзахад, ныддихтӕ сты хицӕн кӕмттыл, нал сын уыд иумӕйаг нысан, иумӕ-йаг интерестӕ. Нал уыд иу бӕстӕ, иу ном, иу ӕхсӕнад. Комгай йӕхи ивта се ’взаг, ивтой се 'гьдӕуттӕ, сӕ дин. Ахӕм уавӕрты ӕфсымӕртӕ дӕр свӕййынц ӕцӕгӕлон, хӕлы сӕ иудзинад, сӕфы сӕ фарн. Саниба, Дӕргьӕвс ӕмӕ Уӕлладжырӕн Хъо-бан дӕлӕсыху, Хъобаны хьуыддаг нӕ нымайынц сӕхи хъуыддагыл ӕмӕ дзы нӕ бацӕуынц. Иудзинадӕн хъӕуы историон, экономикой ӕмӕ политикой бын-дур. Ӕрмӕст уыдонӕй ӕвзӕры иу идеологи, иу ӕгъдау, иу ӕвзаг — иудзинады ӕвдисӕнтӕ. Уымӕй уӕлдай адӕмы иудзинад халынц социален ахастытӕ дӕр. Хазбийы заманы ирон дзыллӕмӕ нӕ уыд наци-он ӕмбарынад, ӕмӕ Ренненкампф арт ӕндзӕрста Хус-сар Ирыл, Абхазашвили — Цӕгат Ирыл. Састой нӕ иугӕйтгӕй, хицӕнтӕй.
Къоста йӕ тох ӕмӕ йе сфӕлдыстадӕй сӕнтысын кодта ирон национ идейӕ. Загъта, адӕмы чи баиу кӕндзӕн, уыцы Арфӕйы дзырд. Адӕмы фарн сӕ иудзинады ис. Уый сӕраппонд йӕ удӕй арт цагъта Ел-быздыхъо дӕр. Йӕ уацмыстӕ рухс сты адӕмы зӕрдӕйы рухсӕй, адӕмы зонды рухсӕй. Ислам ӕмӕ Нанайы фӕлгонцтӕ сты адӕмон. Уыцы нӕртон хистӕртӕ хай-джын сты, иры дзыллӕмӕ уды фарн ӕмӕ зонды хъа-
51 К о ц о й т ы Арсен. Уацмыстӕ. — Дзӕуджыхъӕу: Ир, 1991, 467-468 ф.
152
руйӕ цы ис, уымӕй. Сӕ фӕлгонцтӕ сты реалистон, историон, индивидуален. Фӕлӕ сын автор радта эпи-кон ӕууӕлтӕ, скодта сӕ монументон. Ахӕм у Хаз-бийы сурӕт дӕр. Ӕртӕ геройы — ӕртӕ сыгьдӕг Уды. Ӕртӕ фӕлгонцы — царды ӕртӕ тыхы. Ӕртӕ адӕй-маджы хуызы бацыд ирон дзыллӕ.
Ислам у разагъды лӕг. Ис ӕм фарн, ис ын кад ӕмӕ рад, адӕм дзы аргъуц кӕнынц. Уый хъӕубӕстӕн хистӕр у йӕ азтӕй нӕ, фӕлӕ йӕ зондӕй. Эпосы «Созырыхъойы кадӕджы» ис ӕмби-сонды ныхӕстӕ: «Бурӕфӕрныг бонджын лӕг уыди, бонджынӕн йӕ куыдз дӕр хорз вӕййы, ӕндӕра цӕй лӕг уыди!»52. Бурӕфӕрныгӕй хъауджыдӕр Ислам фӕрныг у йӕ уды хъӕзнӕй, адӕм ын цыт кӕнынц йӕ зонды тыххӕй. Хъобан сӕ’ тыхсты ӕнхъӕлмӕ кӕсынц сӕ хистӕрмӕ — сӕ монон фӕтӕгмӕ. Уый у дзуапджын лӕг ӕмӕ Ныхасы сӕвӕрдзӕн ӕгьдау, бацамондзӕн зонд, бакӕндзӕн уынаффӕ. Ислам у нӕртон ӕмӕ куырыхон. Хистӕры хӕс исы йӕхимӕ, хъуыддӕгты бӕрнон кӕны, чи сӕм арӕхсы, уыцы кӕстӕрты. Уый у тӕрхоны лӕг, адӕмон дипломат. Зоны йӕ адӕмы интерестӕ ӕмӕ сӕ хъахъхъӕнын. Хаты знаджы фыдвӕндтӕ, йӕ бон у минӕваримӕ дипломатон ӕвзагӕй дзурын: аргументы ныхмӕ аргумент ӕвӕрын, ультиматумы ныхмӕ фидар ных’ас. зӕгъын. Ислам у зӕрдӕргъӕвд, ис ӕм Хуыцауы комы тӕф, зоны йӕ адӕмы таурӕгъон истори, зоны йӕ радзурын, зоны уый фӕрцы йӕ адӕмы бартӕ рӕгъмӕ хӕссын, агрессоры хинты ныхмӕ истори-
52 Ирон адӕмы сфӕлдыстад. Дыууӕ томы. Т. 1. — Орджоникидзе, 1961, 109 ф.
153
он рӕстдзинад ӕвӕрын. Ислам у уӕздан адӕймаг: йӕ ныхас — ирд ӕмӕ айв, йе ’гъдау — хуымӕтӕг ӕмӕ фидауцджын. Йӕ гаджидау у мӕлгъӕвзаг раныхас, бӕзнаг у мидисӕй, дзаг у адӕмон философийӕ, уым ӕрдзон уагыл баиу сты адӕмы гуманизм ӕмӕ патриотизм.
Уыцы миниуджытӕй Ислам сси дзырддзӕугӕ лӕг. Кристофер Марлойы драмӕйы стыр оратор Цицерон зӕгьы: «Высокий сан для человека бремя». Ирон ӕнахуыр лӕг нӕ зыдта антикон филосо-фи. Уыйхыгьд зоны адӕмон этикӕ, зоны сӕриба-ры философи, ӕмӕ йӕ ныхас у бӕлвырддӕр ӕмӕ ӕцӕгдӕр: «Цинтӕ ӕмӕ хорзӕхтӕ сӕрибар лӕгӕн хъадамантӕ сты». Исламы ныхӕсты зынынц ирон этикӕйы сӕйраг принциптӕ: сӕрибар, ӕхсар ӕмӕ намыс. Уый знӕгты ’хсӕн дӕр домы рыцары уӕз-дан ӕгъдау — ӕргом быцӕу ӕмӕ ӕнӕхин хӕст. «Ирон адӕм... сӕ туг кадимӕ калын базыдтой. Гӕрзты хорз ӕмӕ знаджы бирӕйӕ нӕ тарстысты. Бирӕ зна-джимӕ къордгӕйттӕй хӕцыдысты. Зыдтой мӕлын, Биайы-фырт, зыдтой! Мах уыдоны кад не счъизи кӕндзыстӕм! Баууӕнд мыл. Базондзыстӕм мӕлын мах дӕр. Гъе уый зӕгъ дӕ инӕларӕн!» (I, VII). Уыцы зондахаст цӕуы адӕмы лӕджыхъӕдӕй. Ахӕм у ирон лӕг. Йӕ фӕлгонцы ӕнусон хурау зыны адӕмы стыр-дзинад, — уый нын хӕссы рухс, дӕтты ныфс, кӕны нӕ сӕрыстыр ӕмӕ цардхъом.
Ирон ӕмбисонд зӕгьы: «Мад ӕмӕ хур зӕронд нӕ кӕнынц». Афтӕ амоны царды уаг. Фӕлӕ ӕмбисонды ис философон мидис дӕр. Хур — царддӕттӕг, ӕну-сон фарн. Нартӕ сӕхи Хуры цот дзӕгьӕлы нӕ хуыд-той. Фӕлӕ сӕ мадыл нымадтой Сатанайы, ӕвӕрдтой
154
йӕ Хуры ӕмсӕр ӕмӕ йын кодтой Хуры. кад. Мад-Сатана нӕ уыд, зӕгъгӕ, уӕд нӕ уыдаид Нарт, нӕ уыдаид эпос. Уыцы этикон зондахаст ирон адӕмӕн уыд ӕмӕ у традицион. Мады фӕлгонц нӕ адӕмон сфӕлдыстады нывӕст у хуры тынтӕй. Эпосы — То-тырадзы мад, зарджытӕ ӕмӕ кадцжыты — Ӕфхӕрдты Госӕма, уыдон сты эпикон рухс фӕлгонцтӕ. Фӕлӕ Сатанайы ӕмсӕр сырӕзт ӕрмӕст Хазбийы Мад. Раст зӕгъы Нафи: «...образ Нана по величию и монолитности характера не имеет равного себе во всей осетинской литературе»53. Патриарх Исламы ӕмрӕнхъ Нанайы фӕлгонц у сыгьдӕг адӕмон, фӕлӕ Мады фӕлгонц у ӕрдзондӕр ӕмӕ цӕрдуддӕр.
Нанайы фӕлгонц цӕуы зарӕгӕй. Зарӕджы иу варианты ис намысон уӕлмонц ныхӕстӕ:
Ой, дзындзалӕгӕй кӕрдӕджы хус — хуыздӕр, Ой, тӕрсаг лӕгӕй зӕрдӕджын ус — хуыздӕр.
Нана у зӕрдӕджын ус, нӕртон сылгоймаг, уӕздан удгоймаг. Йӕ уды рухсӕй хӕдзары ис фарн ӕмӕ бӕркад. Ӕгъдау ӕвӕры ӕмӕ бинонты амонд фидар кӕны. Йӕ фыццаг фӕзындӕй йӕ конды зыны ӕфсарм ӕмӕ стырдзинад, — нымдӕй йӕм кӕсӕм, цыма нӕм Арвы дуарӕй Мады Майрӕм рацыд, афтӕ. Уый у «дзӕбӕх ӕфснайд, бӕркадхуыз ӕфсин». Зыны тызмӕг ӕмӕ хиуылхӕцгӕ, — афтӕ йӕ аразы уавӕр. Йӕ чындзӕй дӕр домы фидардзинад, йӕ ныхас у карз, фӕлӕ бӕрзонд ӕмӕ уӕздан. Сылгоймагӕн йӕ мой хӕстмӕ цӕуы адӕмы сӕраппонд, уӕд хъуамӕ саудар-ӕгау бызгьуырты ма уа, фӕлӕ бӕрӕгбонау хӕрзарӕзт,
53 Д ж у с о й т ы Н. Г. История осетинской литературы. Кн. вторая. — Тбилиси: Мецнисреба, 1985, 143 ф.
155
фидауццжын ӕмӕ рухсцӕсгом. Цӕссыгтӕ хӕстоны раз цӕлхдуртӕ сты, ӕмӕ сӕ геройы Мад ӕмбӕхсы йӕ зӕрдӕйы. Фӕлӕ уый уӕддӕр сылгоймаг у, ныййарӕг мад, ӕмӕ, хибарӕй куы аззайы, уӕд райхӕлы йӕ хъыгты къуыбылой. Йе ’нкъарӕнтӕ сты арф, ӕвди-сынц нын йӕ уды рӕсугъддзинад. Йӕ фырты раз ам-бӕхсы йӕ сусӕг кӕуын. Басӕтты йӕ лӕмӕгъдзина-дыл, фӕлӕ йӕ фыртӕй домы лӕджыхъӕд, разӕнгард ӕй кӕны тохмӕ, патриотом сгуыхтмӕ.
Фын фольклоры вӕййы сюжетрӕзӕн фӕрӕз. Фыны мотив Хазбийы зарӕджы дӕр у сюжеты сӕйраг хай. Уый аллегорион хуызы ныв кӕны геройы хъысмӕт. Фын у ахъаззаг аивадон мадзал, уый «жизнь долгую сгущает в час один» (Байрон). Иунӕджы кад-аеджы, Хазбийы зарӕджы фын йӕ поэтикон нывтӕй агайы зӕрдӕ, ӕхсиды ӕнкъарӕнтӕ. Фӕлӕ уымӕй уӕлдай фын арӕх ӕвдисы, лӕгӕн йӕ хъысмӕт ныв-гонд кӕй у, ирвӕзӕн дзы кӕй нӕ ис, уыцы уырны-над. Антикон драмӕйы сюжет арӕх вӕййы хъысмӕт (рок) ӕмӕ адӕймаджы быцӕу, «тох кӕнынц гуыми-ры, мӕлӕтхӕссӕг, ӕгьатыр Хъысмӕт ӕмӕ Герой...»54.
Ног заманты Европӕйы, уӕлдайдӕр Германы, театры сценӕ бацахста «хъысмӕты трагеди» («трагедия рока»). Уым адӕймаг хъысмӕты раз уыдис ӕнӕбон, йӕ цагъар, йӕ амӕтгаг. Уыцы трагедийы ныхмӕ тох кодта демократом критикӕ, фыццаджыдӕр Людвиг Берне. Йӕ хъуыдымӕ гӕсгӕ, хъысмӕт кӕм уӕлахиз кӕны, уым театр цины галуан нал вӕййы, фӕлӕ Хуы-цауӕн табугӕнӕн аргьуан. Хъуыдцӕгтӕ Хуыцау ӕмӕ
54 Б о н н а р А н д р с. Греческая цивилизация. От Илиады до Парфенона. — М.: Искусство, 1992, 216 ф.
156
хъысмӕтӕй аразгӕ кӕм сты, уым адӕймаг ӕбӕрнон у. Уымӕй уӕлдай «уым уӕвӕн нӕй ӕцӕг траге-дийӕн»55. Уыцы хъуыды загьта стыр драматург Бомарше дӕр: «Фаталон тыхыл ӕууӕндын адӕймаджы кӕны ӕгад, исы йын йӕ сӕрибар, — ӕнӕ хӕдбарӕй та йӕ хъуыддӕгты нӕй намысон мидис»56.
Елбыздыхъо нӕ аивта зарӕг ӕмӕ таурӕгьы тради-ци. Фын сси трагедийы сюжеты ӕрдзон хай. Фӕлӕ уыцы эпизоды нӕй фатализмӕн йӕ тӕф дӕр. Хазби радзуры йӕ фын. Нана йын зӕрдӕрыстӕй, фӕлӕ уӕздан ӕмӕ фидарӕй уайдзӕф кӕны: «Дӕ фынтӕ мӕнӕй куы бамбӕхстаис, уӕд дыл ӕмбӕлд» (II, X). Лӕгӕн аив нӕу йӕ фынтӕ дзурын, уӕлдайдӕр хӕсты размӕ. Мад зоны фыны мидис — йӕ фырты хъысмӕт. Уый йын йӕ рыстыл ӕфтауы рыст, фӕлӕ йын ногӕй ницы зӕгъы. Йӕ фырт мӕлӕты фӕндагыл кӕй цӕуы, уый зыдта фыны агъоммӕ дӕр. Йӕ чындзӕн ӕфхӕрӕгау зӕгъы: «Цӕуыл кӕуыс? Иу ахӕм никуы райгуырди, никуы амарди?» (II, VIII). Фын символов хуызы ӕвдисы ӕрцӕуинаг цаутӕ. Мад гуырысхо нал кӕны йӕ хъӕбулы мӕлӕтыл, фӕлӕ нӕ ивы йӕ уаг, йӕ ныхас, йӕ фӕндон. Зоны йӕ фырты хӕс, йӕ хъуыддаджы нысан, йӕ бӕрн адӕмы раз, — уыдон ӕм йӕ цардӕй уӕлдӕр ӕмӕ ахсджиагдӕр кӕсынц. Афтӕмӕй Мады стырдзинад разыны рӕсугьддӕр ӕмӕ рухсдӕрӕй.
Нанайӕн йӕ зонд — рухс, йӕ ныхас — куыры-хон. Уый у хъайтары мад, йӕ мӕт у йӕ мӕгуыр
55 А н и к ст А. Теория драмы па Западе в первой половине XIX века. — М.: Наука, 1980, 298 ф.
56 Б о м а р ш с. Драматические произведения. Мемуары.— М.: ХЛ, 1971, 10 ф. (БВЛ).
157
адӕмыл. Уый нӕ быхсы тыхми, йӕ адӕмы знӕгтӕ сты йӕ фыдгултӕ, йӕ удхӕссӕг, ӕмӕ сӕ ӕлгъиты ӕгьатырӕй, куры хуыцӕутты Хуыцауӕй, цӕмӕй басӕтта, адӕмӕн фыдбылызтӕ чи аразы, уыдоны тых. Гуманизм ӕмӕ рӕстдзинад фаззӕттӕ сты. Тыхгӕнӕджы тых сӕттын рӕстдзинад кӕнын у. Фӕлӕ Нана мад у, царддӕттӕг, хӕрам ын йӕ зонд нӕ талынг кӕны. Зӕрдӕйӕ хаты дунейы фыдӕхтӕ, царды низтӕ ӕмӕ кувы: «Уӕд та, кӕд уырысы мадӕлтӕ дӕр афтӕ кӕуынц, — хъарӕм дӕм нӕ ды-ууӕты тӕригъӕд дӕр!» (II, IX). Патриотон ӕнкъарӕнтӕ мады ӕркодтой гуманизмы бӕрзонддӕр хъуыдымӕ —. искӕй рыст ӕмбарынмӕ. Уый канд этикон хъуыды нӕу. Ирон Мад Рӕстдзинады тӕрхонмӕ кӕны бӕрзондылбадджыты.
Адӕмон трагеди нывӕст у национ ӕууӕлтӕй. Уацмысы финал у иронвӕндаг. Нана рацӕуы, йӕ рӕхыс йӕ астӕуыл, афтӕмӕй. Хъарӕг у фольклоры хъомыс-джындӕр поэтикон жанр. Мады хъарӕг хоралау бӕрзонд сисы уацмысы трагедиен зӕлынад. Уый у Нанайы фӕстаг монолог, уым стымбыл ис уацмысы мидис, цауты трагизм, ӕфхӕрд адӕмы рыст. Хъарӕг удджын кӕны мады хъыгтӕ, кад кӕны геройы сгуыхтӕн, ныв-ӕфтыд кӕны саст адӕмы хьысмӕт. Хъусӕм сылгойма-джы зӕрдӕхалӕн дзыназын, фӕлӕ нӕ цӕстытыл уайы Райгуырӕн бӕстӕ — уый бацыд Нанайы хуызы:
Мӕхиуыл нӕ кӕуын — Мӕ иупӕджимӕ Амард Иры кад, фесӕфт сӕ бар... Мӕ сагъӕс ма? рыст дзыллӕйы 'фхӕрдыл у. Уӕ, Иры фӕсивӕд! Ма уӕ ферох уӕд Уӕ дзыллӕиы сӕфт,
158
Зӕгъут-иу, зӕгъут,
Уӕ фырттӕн уе ’фххрд, Зӕгьут-иу уӕ фыртты фырттӕн Уӕ худинаг.
Ма ферох кӕнут
Ацы 'фхӕрдтӕ, Уӕ, Иры фӕсивӕд!..
Бӕрц зонын аивады у зӕрингуырды ахъаззагдӕр миниуӕг. Тӕссаг уыд трагедийы катастрофами сен-тиментон монцтӕ сӕнхъизын кӕнынӕй. Шекспиры трагедийы Гамлет фӕдзӕхста актерты: «Суанг монцты тымыгьы дӕр зонут хиуыл хӕцын, уӕд аивад уыдзӕн уӕздан ӕмӕ нывыл... Мӕ маст фӕцӕйтоны, актер... монцтӕ пискъуылӕйттӕ кӕнын куы байдайы, уӕд... Бӕрцӕй ахизын — уый аивад халгӕ кӕны...» (III,2). Елбыздыхъо стыр дӕсныйау сарӕхст емылыкк монцтӕн сӕ рохтыл хӕцынмӕ, ӕрбамбырдтӕ сӕ кодта, бавӕ-рдта сӕ ӕлвӕст фразӕты, суанг хъарӕджы дӕр нӕй уӕлдай хъӕр, уӕлдай «рӕсугьд» ныхӕстӕ, уыйхыгьд йӕ алы стихы дӕр ис арф ӕнкъарӕн ӕмӕ бӕрзонд хъуыды. Уыдон ӕвдисынц ирон Мады уӕздан удыхъӕд, йӕ фидар характер, йӕ сыгьдӕг зонд. Ахӕм мады фӕрцы зӕххыл ӕвидигӕ цӕуынц цард ӕмӕ фарн.
Трагедийы ӕвдыст цӕуынц хистӕр фӕлтӕр ӕмӕ фӕсивӕд. Фӕлӕ йӕ сюжет ӕмткӕй рӕзы Хазбийы хъысмӕтӕй. Хазби у зарӕджы герой. Зарӕг ӕй скод-та национ герой, сӕрибар лӕг ӕмӕ патриоты символ. Елбыздыхъо адӕмон традици нӕ халы, афтӕмӕй ирддӕр кӕны йӕ геройы характер, хуызджындӕр ӕмӕ зынгӕдӕр — йӕ миниуджытӕ, бантыст ын стыр тра-гедион фӕлгонц саразын.
Фыссӕг фӕлгонц нывӕндынӕн пайда кӕны дра-
159
мон аивады ӕппӕт фӕрӕзтӕй. Хазбийы уынӕм бал-цы ӕмӕ хъӕуы Ныхасы, бинонты ’хсӕн ӕмӕ адӕмон тӕрхоны, лӕгӕй-лӕгмӕ быцӕуты ӕмӕ хӕсты быды-ры. Хъусӕм ын йӕ ныхас, хъусӕм, адӕм дзы цы дзу-рынц, уый. Райдианӕй кӕронмӕ ис иугӕндзон ар-хайды. Цаутӕ баст цӕуынц йӕ хъысмӕтимӕ, йӕ ар-хайдимӕ, рӕзынц рӕвдз ӕмӕ ӕндыгьдӕй, кӕнынц иу хъуыддагмӕ, цӕуынц иу кӕронмӕ. Уыцы змӕлд ӕмӕ архайды рӕзы Хазби, иу фӕзындӕй иннӕмӕ дары бӕрӕгдӕр, разыны стырдӕрӕй, ӕмӕ нӕ разы сысты гигант эпикон герой.
Хазби у хуымӕтӕг ирон лӕг. Алы фӕзынды дӕр йӕхи дары ӕгъдауыл, ис ӕм ирон ӕфсарм ӕмӕ на-мыс. Хистӕртимӕ ныхас кӕны уӕзданӕй, фӕлӕ ныфсджын ӕмӕ ӕргомӕй. Йӕ цардӕмбал Ханиф-фӕимӕ зыны патриархален лӕгау тызмӕг, хъӕбӕрзӕрдӕ: уыцы уаг у, хиуыл хӕцын кӕй фӕра-зы, уый фӕстиуӕг — афтӕ дзы домынц ӕгъдау ӕмӕ уавӕр. Фӕлӕ сӕууон уарди хурмӕ куыд райхӕлы, афтӕ уарзты дыдзы змӕлдӕй байтом вӕййы йӕ уды рухс дуне. Уый ӕмбары сылгоймаджы зӕрдӕ, зоны аудын ӕмӕ амонд раттын. Хъарм ӕмӕ фидауцджын сты мад ӕмӕ фырты ахастытӕ. Сӕ удвӕллойӕ сӕ хӕдзары хъӕуккаг ӕмӕ уазӕгӕн ис ӕгъдау, дзыхы дзу-апп, цӕхх ӕмӕ кӕрдзын. Уыцы факттӕй зынынц ге-ройы уӕздандзинад, йӕ характеры национ ӕууӕлтӕ.
Хазби у ӕхсӕны лӕг. Хистӕртӕ йын йӕ бӕрны бакӕнынц ӕхсӕнадон хъуыддӕгтӕ, ӕмӕ сӕ ӕххӕст кӕны ӕнувыдӕй. Зонынц, «уынаффӕты йӕ зонд бӕззы», ӕмӕ хъусынц йӕ ныхасмӕ, аргь кӕнынц йӕ фӕндонӕн. Ис ӕм куырыхоны курдиат ӕмӕ зоны тӕрхоны бацӕуын: байхъусы йӕ ныхмӕлӕуджытӕм,
160
базоны сын сӕ фӕндтӕ ӕмӕ уӕд сисы ныхас кӕнын, йӕ рӕстдзинад ӕвдисын. Уый у дзырдарӕхст ӕмӕ разагъды лӕг. Кусӕнгарз ӕмӕ хӕцӕнгарзӕй куыд ар-ӕхсы, афтӕ ӕвзагӕй дӕр. Хистӕртӕ инӕлары минӕ-варӕн сӕ хъуыдытӕ куы загьтой, уӕд ныхас айсы Хазби. Йӕ монологтӕ сты зонды суадӕтгӕ. Йӕ хъуы-дытӕ нывӕнды логикон фӕткыл, аргументтӕ рӕзынц градацийы уагыл ӕмӕ сӕ рӕстдзинад зыны ирдӕй ирддӕрӕй. Афтӕ ӕвӕрд цӕуынц, Биайы-фырт йӕ адӕмимӕ нӕ, фӕлӕ знӕгтимӕ кӕй ис, уыцы уайдзӕфтӕ. Уыдонӕй раргом вӕййы фӕсдзӕуинты знаггад, сӕ халӕн куыст, мӕсыг хи дурӕй кӕй сӕтты, уыцы ӕцӕгдзинад.
Хазби хъуыддӕгтӕм кӕсы лӕмбынӕг ӕмӕ арф, ӕвзары сын сӕ апп ӕмӕ сӕ аххосӕгтӕ. Зоны знаджы фӕндтӕ райхалын. Ӕмбары Абхадзы мӕнгард митӕ: уый йӕ балц хӕстон стӕр ӕмӕ ӕфхӕрын нӕ хоны, фӕлӕ фӕтк ӕвӕрын. Фӕлӕ йын разагъды лӕг зоны йӕ нысан: «Сармадзанӕй рӕвдаугӕ никуыма федтон, никуыма фехъуыстон джебогьӕй зонд амонгӕ» (I, VII). Хазбийӕ нӕ ирвӕзы, знаг йӕ фӕтк ӕмӕ йӕ хъа-лонты ӕвӕрдӕй адӕмы иудзинад кӕй халы, уыцы хин райхалын дӕр. Уыцы полемикой быцӕуты хуымӕтӕг лӕг свӕййы тӕрхоны лӕг.
Ӕвзыгъд лӕг дзуры ныфсджынӕй, фӕлӕ йӕ ныхас ӕнхъизы нӕ адӕмы ӕнусон хъыгтӕй. Уым зыны иры трагикон истори, сӕ сӕфты хъысмӕт. «Фыдӕй фыртмӕ ирон адӕм кӕрӕдзийыл иузӕрдион никуы уыдысты. Сӕфгӕ дӕр уый тыххӕй кӕнынц», — хъу-ысы нӕм ӕнусты сӕрты ӕрхӕндӕг ныхас. Хъуысы нӕм куырыхоны фӕдзӕхст. Адӕм ӕмзонд, ӕмзӕрдӕ куы уаиккой, уӕд «не знӕгтӕ нӕ алыварс не ’ртыхстаик-
6 Джыккайты Шамил
161
кой, нӕ нын байстаиккой нӕ бӕстӕн йӕ дзадж-джынтӕ, нӕ цӕуӕнтӕ, нӕ бартӕ» (I, VII). Пехуым-пар фыссӕджы ныхӕстӕ абон дӕр зӕлынц фӕдисы дзӕнгӕрӕгау, хъуысынц Иры саударӕг сылыстӕ-джы хъарджытӕй, ӕфсымӕрон ингӕнтӕй.
Хазбийы ныхас у кады зарӕг Сӕрибар, Намыс ӕмӕ Фыдыбӕстӕн. Басӕттын мӕлӕтӕй тӕссагдӕр у. «Пощады побежденным нет» (Къоста). Сӕ сӕртӕ — додойаг! Хазби зоны уыцы уавӕр ӕмӕ дзуры: «Ау, уый та куыд? Нӕ зӕрдӕйы туг нал ис? Не уӕнгтӕ гӕрзтимӕ нал арӕхсынц, ӕви, худинаг циу, уый нал зонӕм? Ӕви нын цард афтӕ сад-джын, ӕмӕ ферох кодтам нӕ бӕстӕ?» Зӕрин ныхӕстӕ цӕуынц хъайтары ӕндон зӕрдӕйӕ, су-дзынц фӕдисы ӕртытау, рухс кӕнынц тох ӕмӕ фарны фӕндаг — хӕрам ӕмӕ тыхы дунейы уыдонӕн иу у сӕ фӕндаг.
Адӕймаджы хӕрзиуджытӕ сты сыгьдӕг намыс ӕмӕ сӕрибар. Трагедийы ныхӕй-ныхмӕ лӕууынц фӕсдзӕуин ӕмӕ сӕрибар лӕджы ӕууӕлтӕ. Цы у гыццыл адӕмы бон? Хазби зӕгьы уӕйгӕнӕгӕн: «Дӕуӕн дӕ фӕсонӕрхӕджы дӕр нӕй, лӕг худинаг йӕ сӕрмӕ куы нӕ хӕсса, уӕд йӕ бон цас у ӕмӕ кӕйонгты хъуыды кӕны, уый... Зонӕм мах, тых-джын кӕй сты ӕфсӕдтӕ, уый; зонӕм сӕ гӕрзты хорздзинад; зонӕм, сармадзантӕ сӕм кӕй ис, уый. Абхадз йе знагӕн барын кӕй нӕ зоны, уый дӕр хъусӕм. Фӕлӕ ма уый дӕр зонӕм, ӕмӕ хӕсты канд гӕрзты хорзӕй уӕлахиз нӕ вӕййынц». Уыдон сты лӕгдзинад ӕмӕ ӕхсары ӕвдисӕнтӕ. Хазби зоны йӕ хъысмӕт, фӕлӕ ницӕмӕ дары йӕ фын. Уымӕ рӕстаг хӕстмӕ сиды Фыдыбӕстӕ, ӕмӕ йӕм ирон
162
бӕгъатыр тындзы хуыцауӕмсӕр Гекторау («Илиада»). Патриотом ӕнкъарӕн тыхджындӕр у фатален тасӕй. Герой фӕуӕлахиз хъысмӕтыл. Траги-кон уавӕртӕн сӕ бар цӕуы йӕ цардыл, фӕлӕ сӕ бон нӕу йӕ ныфс басӕттын, йӕ намыс фӕхъӕн кӕнын. Мах уынӕм ӕмӕ ӕууӕндӕм Адӕймаджы стырдзинадыл.
Геройы ныфсӕн ӕхсарӕй уӕлдай ис ӕндӕр бындур дӕр: «Цалынмӕ Хазбийӕн уынаффӕгӕнӕг хистӕртӕ уа, йӕ фӕдыл — хӕстмӕдзӕуӕг кӕстӕртӕ», уӕдмӕ йын нӕй басӕттӕн. Ам арф хъуыды ис, ӕвдисы царды фӕтк, герой ӕмӕ адӕ-мы иудзинад. Фӕлӕ Хазби йӕ рӕстӕджы гуырд у, йӕ бон нӕу историйы сӕрты ахизын, ӕппӕт уавӕртӕ хынцын. Нӕ уыд адӕммӕ иудзинад ӕмӕ хъайтарӕн дзӕвгар нӕ разынд «хӕстмӕ-дзӕуӕг кӕстӕртӕ». Уыцы бӕллӕх уыд фӕстӕдӕр Къостайы сагьӕс дӕр, кӕд сӕм уый ӕндӕр хӕстмӕ сидт, уӕддӕр.
Хазби уыди стыр герой, фӕлӕ фӕтӕг не сси — нӕ уыд ахӕм фадат йӕ рӕстӕджы. Йӕ тохӕй рав-дыста, «ирон лӕг мӕлын куыд зоны, уый». Амард сӕрибар лӕгӕй, хъӕбатыры мардӕй. Йӕ фӕстаг ныхас уыд: «Цин кӕнын, мӕрдтӕм цӕугӕйӕ хъалондар кӕй нӕ дӕн, ууыл!» Уым ис социален ӕмӕ этикон мидис. Хъалондар лӕг нӕу сӕрибар, нӕу намысджын. Уый у геройы фӕстаг ныстуан йӕ фӕстагӕттӕн.
Адӕм сӕ национ геройыл скодтой зарӕг. Раст загъта Ф. Шиллер: «Чтобы в песне стать бессмертным, Надо в жизни смерть принять». Ирон зарӕджы сӕйраг идейӕ у рӕстдзинад. Васо фыссы: «Хъайта-
163
рон зарӕджы стыр аргь фыццаджыдӕр ис хъару ӕмӕ ӕхсарӕн. Фӕлӕ хъару ӕмӕ ӕхсарӕн зарӕг кад кӕны, раст хъуыддаджы сӕраппонд куы вӕййынц, ӕрмӕстдӕр уӕд»57. Хазбийы тох уыд раст хъуыдцаг, уыд патриотом хӕст, уыди райгуырӕн бӕстӕ ӕмӕ сӕрибары сӕраппонд. Афтӕ йӕ ӕвди-сы революцион демократ Елбыздыхъо дӕр. Уый байу кодта патриотизм, сӕрибар ӕмӕ адӕмы иу-дзинады проблемӕтӕ ӕмӕ сӕ нывӕфтыд ныхасӕй сӕнтысын кодта национ идейӕ.
Хъобан ӕмӕ Хъолайы хӕсты фӕдыл монархист Чудинов фыста: «За пределами событий 1830 года у осетин нет больше истории»58. Истори кӕмӕн нӕй, уыцы адӕмӕн нӕй нӕдӕр абон, нӕдӕр фидӕн. Йӕ истори чи рох кӕны, уый рох кӕны йӕ ном ӕмӕ йӕ сӕр. Фӕлӕ Чудинов фӕрӕдыд ацы ран. Ирон адӕмӕн уӕдӕй абонмӕ ис хъӕздыг истори, уым фыст ӕрцыд бирӕ кады хъуыддӕгтӕ, бӕрӕг дзы дарынц Чеселт ӕмӕ Хъобаны хъайтарты сгуыхтытӕ. Эллинтӕн ис Фермопилы ком, ирӕн — Хъолайы мӕсыг ӕмӕ Дыууӕдонастӕу. Спартӕйаг Леониды сгуыхты ӕмрӕнхъ лӕууы Хъобайнаг Хазбийы сгу-ыхт дӕр.
Стыр поэт Фирдоуси загъта: зӕххыл ӕнӕмӕлӕт сты ӕрмӕст геройы сгуыхт ӕмӕ куырыхоны ны-хас. Хазбийы сгуыхтыл куырыхон адӕм скодтой ӕнусон зарӕг, куырыхон Елбыздыхъо йыл ныф-фыста ӕнӕмӕлӕт уацмыс. «Хазби» у классиком тра-
5’А б а е в В. И. Избранные труды, 399 ф.
“Северная Осетия. Политико-экономический очерк СО АССР. — Орджоникидзе, 1939, 30 ф.
164
геди, ис дзы ахсджиаг ӕмӕ ӕххӕст архайд. Уый сӕрӕвӕрӕн фӕци ирон историон трагедийӕн, хъайтарон драмӕйӕн. Уый абон дӕр йӕ аивадон тыхӕй ӕнкъусы нӕ адӕмы зӕрдӕтӕ ӕмӕ сӕ кӕны сыгъдӕг ӕмӕ рухс. Уый цардхъом кӕны адӕмы удварн ӕмӕ национ сӕрыстырдзинад, уый нын у ахъаззаг фӕрӕз монон фӕлрӕзты.
VI
«Дыууӕ хойы» ирон критикӕ хоны «нӕ фыссӕ-джы хуыздӕрдрамӕ»59, Елбыздыхъойы «хуыздӕр уац-мыс йӕ аивадон фӕрӕзтӕ ӕмӕ йӕ идейон-эстети-кон ахадындзинадмӕ гӕсгӕ»60. Мӕ хӕс нӕу ацы хатдзӕг дзырддаг кӕнын, уый сси традици ӕмӕ дзы уӕгьд нӕ уыдтӕн мӕхӕдӕг дӕр, Ацы драмӕ къаддӕр дзырддаг уыд вульгарен критикӕйы дӕр — фаг дзы нӕ ардтой «гуымиры политиком рӕдыдтӕ» ӕмӕ къаддӕр сыгъд хъодыйы азарӕй. Дзырдтой йыл ӕргом ӕмӕ бӕстон.
Елбыздыхъойы сфӕлдыстады сӕйраг идейӕ у сӕрибар. Ирон драматург сӕрибары хъуыддагмӕ каст ӕппӕтвӕрсыгӕй. Йӕ дыккаг драмӕйы ӕвзары иу уды сӕрибар; «Хазби»-йы идейон апп у национ хӕдбарад; драмӕ «Дыууӕ хойы» рӕгъмӕ хӕссы сыл-гоймаджы удон ӕмӕ ӕхсӕнадон бартӕ; «Амран»-ы тох цӕуы дзыллӕты сӕрибарыл. Гейне дзырдта: «Шиллер писал ради больших идей революции, он разрушал Бастилии духа, он вместе с другими строил храм
5,Ц о м а х ъ. Амынд уац. 180 ф.
6"Х ӕ д а р ц а т ы Азӕ. Брытъиаты Елбыздыхъо. — Мах дуг, 1971, 4 №, 97-98 ф.
165
свободы»61. Афтӕ уыд Елбыздыхъойы сфӕлдыстадон куыст дӕр. Уый хӕлдта «ӕнахуырад, талынг ӕмӕ ӕбарады Карфаген», арӕзта фарны дзуар—аивад, сӕрибар ӕмӕ фӕллойы дуне.
Ирон сылгоймаг уӕззау уавӕры уыд Елбыздыхъойы рӕстӕджы. Уымӕ гӕсгӕ йӕ хъысмӕт ирон лите-ратурӕйы сси традицион темӕ. Йӕ уавӕр ын уынгӕгдӕр кодта ирӕд: ӕвӕрдта йыл ӕлхӕды ном. Йӕ фӕстиуджытӕ йын ӕвдыстой ӕмӕ сын карз тӕрхон хастой Къоста, Секъа, Блашка, Розӕ. Арсен ӕй схуыдта «нӕ фыдбылызты фыддӕр». Нӕ клас-сиктӕ уыдысты гуманисттӕ ӕмӕ сӕ уыцы зондахаст домдта сылгоймаджы бартыл тох кӕнын. Сӕ рухс зонд ӕмӕ сӕ уӕздан ахастӕй сӕнтыст хӕрзаив уац-мыстӕ. Зӕгъӕн ис, ӕмӕ ирон дзырдаивады бӕрзонддӕр ӕнтыстытӕ сты сылгоймӕгты фӕлгонцтӕ: Фатимӕ, Азау, Хангуассӕ, Хансиат — сӕ иуӕй иннӕ рӕсугъддӕр, уӕздандӕр, хӕд-зонддӕр. Ахӕм рухс фӕлгонцтӕ цӕуынц цардӕй, нывгонд сты реалистон ахорӕнтӕй. Уыцы факт нын ӕвдисы, иуӕй, ирон сылгоймаджы алӕмӕты хӕрзуд, иннӕмӕй, ирон адӕмы культурӕ, ирон уӕздандзинад — сӕ хуыздӕр фӕлварӕн у, адӕмӕн сылгоймагмӕ цы ахает и, уый.
Бӕгуыдӕр, дывӕрццыг уыд сылгоймаджы уавӕр ирон ӕхсӕнады. Социален ӕгъдауӕй цас ӕнӕбар уыд, уыйас барджын ӕмӕ кадджын уыд этикон ӕгъдауӕй. Уыцы вазыгджын уавӕр ирдӕй зыны Къостайы «Особа»-йы, уым ис бӕлвырд хатдзӕг:
6|Г сине и театр. Состав. А. Дейч. — М., 1957.
166
«Женщина пользуется большим почетом, чем мужчина...»62. Фӕлӕ адӕм хицӕн фӕлтӕртӕй у, хицӕн уавӕрты цӕрынц ӕмӕ сын ис хицӕн ӕууӕлтӕ. Цард змӕлд у, цӕуы ивгӕ ӕмӕ дзы ӕвзӕры хицӕн ӕмӕ хицӕн фӕзындтӕ. Ирон царды уыди ӕмӕ ис Тӕтӕрхъантӕ ӕмӕ Хъамболаттӕ, Буцӕтӕ ӕмӕ Пупӕтӕ. Кӕрон нӕй царды быцӕутӕн.
Дыууӕ сидзӕр хойы цӕрынц сӕ фыды ӕфсымӕры хӕдзары. Хотӕ сты чындздзон чыз-джытӕ. Чындздзон кӕм уа, уым фӕзыны тыхстытӕ. Хоты хъысмӕтмӕ хионтӕ кӕсынц хицӕн цӕстӕнгастӕй. Уыцы быцӕутӕй рӕзы драмӕйы сюжет. Быцӕу рахизы тохмӕ, тохы бацӕуынц чызджытӕ сӕхӕдӕг дӕр, ӕмӕ уымӕй ӕлхъывддӕр кӕны уавӕры драматизм.
Уацмысы конфликт ӕнусон у, аивады та сси традицией. Тӕтӕрхъан ӕмӕ йӕ бинонтӕ сидзӕрты «уӕй кӕнынц» ирӕдыл, чызджытӕ сын ком нӕ дӕттынц, ӕмӕ . кӕрӕдзимӕ сфыдӕх вӕййынц. Хотӕн разы-ны фарсхӕццжытӕ — сӕ мады 'фсымӕр Хъамбо-лат, йӕ фырт Хъылцыхъо. Афтӕмӕй архайджытӕ адих вӕййынц дыууӕ къордыл. Цаутӕ кӕрӕдзи ивынц, архайд рӕзы ӕмӕ персонажтӕн раргом вӕййынц сӕ нысантӕ. Цардыуагон быцӕу райсы социален ӕууӕлтӕ.
Елбыздыхъо иударон сюжеты дӕр йӕхи равдыс-та новаторӕй. Курдиат сгарӕг тых у. Фыссӕг хаты царды ивӕнтӕ, уыны сын сӕ аххосӕгтӕ ӕмӕ сӕ фӕстиуджытӕ. Хӕлди патриархален цардгйвӕрд,
“X с т а г у ро в Коста. Собр. соч. в пяти томах. Т.1У. - М: АН СССР, 1960, . 356 ф.
167
ӕмбыдысты рагон ӕгьдӕуттӕ ӕмӕ саст сӕ тых. Ӕгьдау цардӕй ӕвзӕры, этикон мидисӕй уӕлдай йын ис социалон ӕмӕ цардыуагон нысан дӕр. Тӕтӕрхъан ӕмӕ йӕ хъузӕттӕ уынынц: фӕцудыд-той фыдӕлты ӕгьдӕуттӕ. Хатынц: сӕ бар ӕххӕстӕй нал цӕуы сылгоймагыл. Афтӕмӕй ӕнӕхай кӕнынц сӕ пайдатӕй. Талынг лӕг пайдайы уацар у, ӕмӕ «власть тьмы» йӕ кӕнон кӕны. Тӕтӕрхъанимӕ ӕмдзӕхдон чи у, уыдонӕн ӕгъдау закъон у — уый фӕрцы хъахъхъӕнынц сӕ бартӕ, кӕнынц сӕ сау хъу-ыддӕгтӕ, «ӕгьдау» сын у пайдайы фӕрӕз. Ӕгъдау цы хонынц, уыцы ахастыты руаджы фидар кӕнынц сӕ авторитет, сӕ дӕлбар кӕнынц иннӕты, хӕцынц сылгоймаджы рохтыл. Ӕгьдау царды фидыц у, ӕмӕ сӕ ныхӕстӕ зынынц раст ӕмӕ куырыхон, фӕлӕ иу не сты хӕрзӕгъдау ӕмӕ фыдӕгьдау. Раст цы зылын зыны, уый хӕссы ӕнӕнхъӕлӕджы фыдбылызтӕ ӕмӕ тӕссаг у, уымӕй «талынджы цагъартӕ» ӕмбӕхсынц сӕ фыдракӕндтӕ.
Уацмысы, ӕгъдауыл чи дзуры, ӕгъдаухалӕг уыдон сӕхӕдӕг сты. Иугӕр хотӕ ӕгъдауыл сӕхи уӕй кӕнын нӕ уадзынц, уӕд Тӕтӕрхъаны би-нонтӕ нал ауӕрдынц худинаджы митыл. Фадат ара-зынц скъӕфджытӕн, гӕртамыл Хансиаты чызгон уатмӕ фӕндаг аразынц къӕйных усгурӕи. Касалы-фыртӕн сӕ куыйтӕ дӕр ӕлхӕд сты, — уый хуымӕ-тӕджы параллель нӕу. Чызгыскъӕфӕг ӕфхӕрӕг у. Адон, сӕ туджджынтӕ кӕй хонынц, уыдонимӕ нуазынц иу нуазӕн. Тӕтӕрхъан сылгоймагӕй домы ӕгъдау, фӕлӕ йын Мусоны чъизи митӕ куы рар-гом кӕнынц, уӕд йӕ цӕст дӕр нӕ ныкъулы. Ӕгъда-уылдзурӕг уайдзӕф ӕмӕ ӕлгъыстӕй фӕстейы ницы
168
уадзы. Йӕ закъон кӕм нӕ цӕуы, уым архайы хинӕй — хотӕн кӕны цӕстмӕмитӕ, зӕрдӕлхӕнӕнтӕ. Хъӕздыг мӕрддзӕст вӕййы, сидз-ӕрты иттӕг нӕ рӕвдауы, фӕлӕ Асиатӕн кӕны зӕрдӕсайӕн лӕвар — сӕрачы гӕбаз, сӕхи лӕппу «Буцӕ та, мӕгуыр, бӕгъӕввад у» (II, II). Асиатӕн къабайагыл дуканийы «кӕйонггы» ӕмӕ «цыхуызон стыхст», фӕлӕ йӕ балхӕнын уӕддӕр йӕ цӕст нӕ бауарзта. Тӕтӕрхъан цардмӕ кӕсы мулчы цӕстӕй, уымӕй аргъ кӕны адӕймагӕн. Йӕ фидисӕн ын Хъамболат дӕтты аккаг дзуапп: «Зондджын йӕ зондӕй ӕфсӕст у, кӕрдзынтӕ та ӕдылыты фӕуӕнт» (I, VII). Фӕлӕ хъуына зӕрдӕмӕ ахӕм философи нӕ хъары. Уымӕн йӕ зондахаст зилы кӕрдзыны алы-варс ӕмӕ ссӕнды уарзты дидинджытӕ, сӕтты тӕссонд хъысмӕттӕ, халы суинаг цард. Зондджын ныхӕстӕ кӕны Аслӕнбег дӕр. Фӕлӕ уый у бон-джын Тӕтӕрхъаны хъузон, козбау лӕг, йӕ уаг — цӕллаг рувасы митӕ, йӕ ныхас — цӕстмӕхъус. Ӕвзӕрӕй хин ӕмӕ кӕлӕн у Мусой дӕр — рӕу-зонд ӕмӕ тутт сылгоймаг. Алыхуызӕттӕ сты ацы хистӕртӕ удыхъӕд ӕмӕ зондӕй, фӕлӕ сӕ иу кӕны пайдайы монц, ӕмӕ ӕвзыгьдӕй хъахъхъӕ-нынц сӕ талынг дуне, сӕ гыццыл «Карфаген». Хансиат сын ссардта бӕлвырд бӕрӕггӕнӕн — «фыд-боны халӕттӕ».
Уыцы дуне тӕссаг у. «Сау хъӕды къаддӕр тӕрсин», — зӕгьы Хансиат (III, V). «Хъӕды сырдтӕ сты махмӕ адӕм», — дзуры Хъамболат. Ахӕмтӕ сӕ кӕнынц пайдайы мӕт ӕмӕ сӕ талынг зонд. Сценӕйы стӕм хатт фӕзыны хоты хӕстӕг Бибо. Йӕ фӕлгонц у гӕзӕмӕ нывгонд. Фӕлӕ уый у ӕмби-
169
сонды ирон тип. Сидзӕртӕм йӕхи никуы равдыс-та, никуы сыл батыхст, фӕлӕ сӕм фӕзынд кӕйдӕр минӕвӕрттимӕ пайдайы монцӕн. Уый у ӕдзӕсгом, ӕнӕхсӕст, фӕлӕ йӕхицӕн домы ӕгъдау. Йӕ ны-хас — ирон аразгӕ ныхас, дӕрзӕг ӕгъдауджын ныхас: йӕ дарӕс — узӕлд, йӕ мидис — ӕфхӕрд. Бибо ралвындзӕн мард бӕхы барц. Йӕ хӕстӕгдзи-над у, сидзӕртӕй цы ратона, уый фӕрӕз. Иугӕр йӕ хъуыддаг ӕгьдауыл нӕ тулы, уӕд бамбал вӕййы скъӕфджытӕн. Къуымых лӕг бармондаг у, искӕй бар ӕм ницы кӕсы. Асиатӕн зӕгъы: «Фарст! Ӕмӕ дын чи загьта, дӕ уд дӕ бар у, уый? Фӕрсгӕ та... Не ’мбарыс, ӕфсоны фарст кӕй фӕкӕнынц чызджы, уый? Хъуамӕ мах уынаффӕйыл цингӕнгӕ сразы уыдаис! Кӕннод, куыд зонӕм, уый федтай?» (IV, V). Ам ӕй цӕстмӕми нал хъӕуы ӕмӕ, цы хъуыды кӕны, уый дзуры ӕргом. Зоны ӕрмӕст ӕлгьаг митӕ ӕмӕ ӕлгьаг мардӕй амӕлы.
Нывыл типтӕ сты Агуыбечыр ӕмӕ Буцӕ дӕр. Агуыбечыр Буцӕйӕ зондджындӕр у, уый хин ӕмӕ кӕлӕн у, архайы аивӕй, хъавгӕ, арӕхстгай, зоны йӕ фӕд ӕмбӕхсын. Адӕмы цӕстмӕ хоты сӕрыл рахӕцы, фӕдисы дӕр ацӕуы, скьӕфджытӕй Асиа-ты исгӕ дӕр бакӕны. Фӕлӕ уыдӕттӕ сты дӕсны ӕмӕ фӕлтӕрд фыдгӕнӕджы митӕ. Уый ӕвзӕр куы-дзау сусӕгӕй хӕцы ӕмӕ иннӕтӕй тӕссагдӕр у. Уымӕ ис йӕхи философи — цыфыддӕр цинизм. Гӕртамӕн райста бӕх ӕмӕ скъӕфджытӕн дуӕрттӕ гом кӕны. Зӕронд Аслӕнбегӕн зӕрдӕ фыды мур у, Агуыбечырӕн уый дӕр нӕу, ницы йӕм кӕсынц уарзт ӕмӕ уды бартӕ: «Хансиат дӕр ныр кӕд хъихъхъытӕ кӕны, уӕддӕр ӕрсабыр уыдзӕн».
170
Ӕнхъизы йӕ цинизм ӕмӕ ӕрцӕуы йӕ логикон хатдзӕгмӕ: «Сӕрӕй-сӕрмӕ дӕ мадимӕ ма рахӕц, рах-ӕцыдтӕ — хъуамӕ фӕтыхджындӕр уай» (III, XIII). Ахӕм у талынг зондахаст, афтӕ домы царды ло-гикӕ «талынг паддзахады».
Уӕлдай цымыдисаг у Буцӕ. Йӕ ном — йӕ уӕлӕ. Уый у буцхаст, магуса, гуыбындзӕл. Йӕ мадау — сӕнтдзӕф ӕмӕ рӕузонд. Асиат зӕгьы: «Буцӕйӕн йӕ сӕры куы ницы ис! Цы бакӕнын йӕ бон у?» Афтӕ кӕй у, уый не 'мбӕхсы Мусон дӕр: «Буцӕ рог ныхӕстӕй фылдӕр цы кӕны? Уымӕ та цы хъусыс». Хӕфсӕн йӕ лӕппын — хуры тын. Авгау ын ӕрха-уынӕй тӕрсынц, фӕлӕ, цы у, уый зонынц. Тӕтӕрхъан мӕстыйӕ фидис кӕны Мусонӕн: «Дӕ гӕмхетт фырт айк мӕцъисӕй афӕлдахдзӕн». Афтӕ кӕй у, ууыл сӕтты Мусон дӕр, фӕлӕ уӕддӕр хъӕбул зӕрдӕйы ныфс у, ӕмӕ зӕгъы: «Гӕмхетмӕ дӕр фӕндтӕ вӕййы» (III, V). Ӕнӕмӕнг, вӕййы йӕм бирӕ фыдвӕндтӕ! Буцӕ у кӕркхъус, «йе ’гънӕджытӕ ӕвӕрын дӕр нӕ сахуыр». Буцӕтӕ ӕвзӕр ӕмӕ ӕгуыдзӕг кӕй сты, уый зонынц, гӕртамӕй сӕ чи ’лхӕны, уыцы усгуртӕ дӕр. Салам-джери иудадзыг Асиатӕн зонын кӕны, ӕвӕгӕсӕг кӕй у, уыцы уавӕр: «Банцай!.. Мӕлӕты саг ӕфсымӕртӕ куы нӕ ’рбалӕудзӕн дӕ фӕстӕ!» Йӕ хоты чи уӕй кӕны, уыдонӕн кад нӕй ӕлхӕнӕджы цӕсты дӕр. Хансиаты загъдау, «ницӕмӕн бӕззынц, фӕлӕ фыдбылызы фаг сты» (III, IX). Буцӕ йӕхӕдӕг зӕгъы йӕ мадӕн: «Мӕ хӕрв аивын ӕнхъӕл мын уыдтӕ?» Бӕгуыдӕр, хайджын у хилӕджы ӕууӕлтӕй.
Буцӕ у ӕхсӕнадон фӕзынд, бӕлвырд рӕстӕджы тип. Сӕдӕ азы размӕ Байаты Гаппо фыста Лер-
171
монтовы геройы тыххӕй: «Азамат — это горский «недоросль». Обеспеченная среда его избаловала с детства, никаким трудом он не занят... идеал его — разъезды, конь и прожигание жизни как-нибудь. Ничего святого у него нет... Тип. Азамата не выродился... Он встречается и среди современной горской молодежи. Идеал этих повес тот же, правда, он принял несколько другие формы... Жалкая молодежь!..»63. Гаппо царды цы бафиппайдта, уый Елбыздыхъо зыдта бӕстон ӕмӕ йӕ равдыста аива-ды фӕрӕзтӕй арф ӕмӕ ирдӕй.
Азӕмӕт ӕмӕ Буцӕ «иу бӕласы дыргьтӕ» сты. Буцӕ «ӕнгузы хуызӕн» уӕй кӕны йӕ хойы, йӕ ны-сан у хуымӕтӕг: «Асиат — уымӕн, бӕх—мӕнӕн». Азӕмӕт Буцӕйӕ сӕрӕндӕр у, ис ӕм лӕппуйы зӕрдӕ, чи зоны, цыдӕр лӕгдзинад дӕр. Лермонтов уыд романтик, сӕрибарагурӕг. Поэтӕн ӕнӕуынон уыд цагьардзинад, уымӕ гӕсгӕ хъыгзӕрдӕйӕ фыста: «Прощай, немытая Россия, Страна рабов, страна господ». Йӕ удхӕссӕг уыдта коммӕгӕс адӕмӕй, уыйхыгьд ын нымӕтджын ӕмӕ гӕрзифтонг барӕг уыдис сӕрибары символ, хӕдбар джигит ын уыд хъайтары идеал. Уалынмӕ «сӕрибары дунейы», джи-гитты бӕстӕйы фембӕлд хуымӕтӕг кусджытыл. Ӕнӕзӕхх, ӕвӕрӕз ирӕттӕ ныууагътой фыдӕлты цард, куыстагур цыдысты паддзахвӕндагмӕ. Уыдон Кавказы хӕхты уыдысты фыццаг пролетартӕ. Ницы сӕм уыд джигиты ӕууӕлтӕй. Сӕ хуыз, сӕ уаг, сӕ куыст — ӕппӕт дӕр ӕцӕгӕлон романтизмы музӕйӕн.
ыГа п п о. Пушкин в жизни горцев. — Владикавказ: «Казбек», 1899, 29 ф.
172
Фӕлӕ. уыдон сӕ хоты бӕхтыл нӕ ивтой. Азӕмӕт йӕ хойы скъӕфы йӕхӕдӕг. Кӕмӕн? Йӕ адӕмы знагӕн (Уӕд. хӕст цыди!), уырыссаг афицерӕн, гя-урӕн. Галтӕрӕг ахӕм худинаг йӕ сӕрмӕ никуы хас-та. Уыцы хуымӕтӕг адӕмӕй рацыд поэттӕ ӕмӕ ака-демиктӕ, революцийы рыцартӕ ӕмӕ хӕсты ге-ройтӕ. Раст у Къостайы генион хъуыды: «Где труд, там преступленья нет» («Фатима»). Уым ис фарны гу-ырӕн. Адӕмӕн кад кӕнынц Казбич ӕмӕ Хъырым нӕ, фӕлӕ хуымӕтӕг фӕллойгӕнджытӕ. Буцӕ ӕнӕнтыст у, уый у «цардсудзӕг», ныллӕг мондӕгты цагьар. Фӕлӕ уыцы тип ӕнӕмӕлӕт у. Фӕзынд та ХХ-ӕм ӕнусы кӕрон, ӕцӕг ӕндӕр хуызы — уый Буцӕйӕ у хъӕддагдӕр, зыддӕр, ӕгьатырдӕр, уый у тыхгӕнӕг ӕмӕ цардхалӕг.
Куырыхон драматург йӕ персонажи райста цардӕй, рахаста йӕ рухсмӕ, ӕркӕсын ӕм кодта дзыллӕты. Буцӕтӕ цы ’хсӕнады ис, уым нӕй ӕнцой ӕмӕ амонд, — ахӕм уыд стыр нывгӕнӕджы хатдзӕг.
Гӕлхуыртӕ Нартӕм дӕр уыд. Фӕлӕ Нарт нӕртон уыдысты сӕ гуыппырсартӕй. Батрадз ӕвзӕрдзинад нӕ ракӕндзӕн, йӕ разы йӕ кӕнын дӕр никӕмӕн бауадздзӕн, — дзуры нӕртон кадӕг. Елбыздыхъойы драмӕйы, адӕмы фарн чи хӕссы, уыдон сты Хъамболат ӕмӕ Хъылцыхъо. Уыдон не сты нӕртон эпикон геройтӕ, сӕ фӕлгонцтӕ нывгонд цӕуынц реализмы фӕрӕзтӕй.
Хъамболат — хуымӕтӕг хъӕууон лӕг, цӕры тӕтӕрхъантӕ ӕмӕ аслӕнбегты ӕхсӕнады, фӕлӕ йын ис ӕндӕр удыхъӕд, ӕндӕр зондахаст. Уый у кусӕг ирон лӕг — уӕздан, ӕгьдауджын, куыры-
173
хон. Йӕ зонд — рухс, йӕ зӕрдӕ — сыгъдӕг ӕмӕ рӕдау: арф ӕм хъары искӕй рыст, зоны уарзын ӕмӕ аудын. Хъамболат цӕры уды хъӕзнӕй«зонд-джын йӕ зондӕй ӕфсӕст у». Йӕ ныхас — аив, хъу-ыдыджын. Уый сӕрибар у хъуына 'гьдӕуттӕй, ис ӕм ӕцӕг ирон ӕгъдау: ӕргомӕй дзуры рӕстдзинад, аргь кӕны сылгоймагӕн, хъахъхъӕны йын йӕ на-мыс, йӕ бартӕ. Сидзӕр хотӕ цӕрынц уый ныфсӕй. Уӕздан лӕг вӕййы ӕргомдзырд. Хъамболат хаты Тӕтӕрхъаны сусӕг фӕндтӕ, хурмӕ йын ракалы йӕ цъаммар митӕ. Кадмондаг, хин Тӕтӕрхъан йӕ удхӕссӕг уыны раст лӕгӕй, фӕлӕ басӕтты, хурӕй бӕрӕгдӕр чи у, Хъамболаты уыцы миниуджытыл: «...йӕ ныхасыл нӕ ауӕрды. Ныггӕрах ӕй ласы, хъыг уыдзӕн, ӕхсызгон, уый та ды ’рхъуыды кӕн! Фӕлӕ уынаффӕмӕ, бамбарынмӕ, раныхасмӕ!.. Хуыцау куы раттид ахаем» (III, VI). Ис ахӕм разагьды лӕгтӕ, уыдонӕй фидауы цард, уыдоны зондӕй ис фарн ӕмӕ рӕстдзинад.
Елбыздыхъо фыццаг хатт ирон литературӕйы сарӕзта ног адӕймӕгты фӕлгонцтӕ. Хъамболаты фӕрныг хӕдзарӕй рацыд Хъылцыхъо ӕмӕ хӕссы йӕ фыды фарн. Фӕлӕ фырт йӕ фыдӕй цӕуы дарддӕр ӕмӕ бӕрзонддӕр. Цымыдисаг у йӕ хъысмӕт. Бӕрӕг нӕу, цы куыстыл хӕст у, уый. Арӕх вӕййы балцы, ӕнхъӕлмӕ йӕм кӕсынц хотӕ. Кӕм вӕййы? Цы хъуыддӕгтыл бафты? Уыцы фар-стытӕн дзуапп нӕй уацмысы.
Бӕлвырд у уый, ӕмӕ Хъылцыхъо цӕры адӕмы цардӕй, ис ын адӕмы ’хсӕн кад ӕмӕ рад. Зоны царды мидис, йӕ рӕзты ӕууӕлтӕ, йӕ нысан. Уый хайджын у, Хансиат лӕппуйӕ цы идеалтӕ домы,
174
уыдойӕй. Уый у уӕздан, сӕрибар адӕймаг, ныфс-хаст хъуыдыгӕнӕг. Сагьӕстыл ӕй ӕфтауы ирон сылгоймаджы зын уавӕр, ӕмӕ дзуры: «Фехалын цы 'гъдӕугты нӕ уӕндут, уыдон хъадамантау уӕ уӕнгтӕ ӕлвасынц, уӕ цардӕй уын уӕлӕуыл зын-дон кӕнынц, цагьайраг уӕ кӕнынц. Фыдӕнусы рисыл сахуыр стут... ӕмӕ йӕ нал ӕмбарут, фӕлӕ йӕ чи ’мбары, уыдон та ма йыл цӕмӕн сӕ арм да-рынц? Цы уын радтой хорздзинадӕй не 'гьдӕуттӕ? Сӕ уӕз сымахыл тынгдӕр ис, мӕ уарзон хотӕ, ӕмӕ дзургӕ кӕнут, фӕлӕ уӕм сызмӕлыны ныфс нӕй» (I, XIII). Афтӕ хъуыды кӕны йӕ фыд Хъамбо-лат дӕр (II, XXI). Фӕлӕ фырт кӕны архайгӕ дӕр. Уый фидарӕй сиды сылгоймагмӕ: «Ӕгъгъӕд у табу кӕнын ӕнӕуд гуымирыйӕн. Цӕв хъадамантӕ, ӕмӕ ныппырх уой. Цӕв, ӕмӕ кӕд дӕ уӕнгты тых сӕ фаг нӕй, — мӕнӕ дын дыууӕ фидар къу-хы, уыдон дын баххуыс кӕндзысты» (I, XIII).
Ацы монологтӕ фыст цыдысты ахӕстоны. Руссо дзӕгъӕлы нӕ фыста: ӕз Бастилийы куы уон, уӕд сфӕлдисдзынӕн сӕрибары зарӕг. Хъылцыхъ-ойы ныхӕстӕ йӕ заманы сценӕйӕ хъуыстысты сӕрибары зарӕгау, сидтысты тохмӕ. Ӕнӕуд гуыми-ры — цагьарад ӕмӕ залымы фӕсномыг. Хъадамантӕ дӕр канд фыдӕлтыккон ирон ӕгъдӕуттӕ нӕ ны-сан кӕнынц. Уыдон сты уӕды рӕстӕджы ӕппӕт цардӕвӕрды символон фӕлгонц, цагьарады атри-буттӕ. («Амран»-ы дӕр Бесӕ сиды: «Цӕв дӕ рӕхыстӕ, Амран!») Цард мулкон ахастытыл кӕм лӕууы, социалон рӕстдзинад цы ’хсагнады нӕй, уым нӕй бындур хӕрзӕгъдау ӕмӕ амондӕн. Ацы хъу-ыддагмӕ драмӕфыссӕг кӕсы лӕмбынӕг ӕмӕ арф,
175
йӕ аххосӕгтӕ йын иртасы бӕстон. Ӕгьдау ӕмӕ зондахаст фӕлтӕртӕм гӕсгӕ не сты. Уацмысты нӕй хистӕртӕ ӕмӕ кӕстӕрты быцӕу (проблема отцов и детей): ис дзы фыд-зонд ӕмӕ куырыхон хистӕртӕ, ис дзы фыдуаг ӕмӕ хӕрзӕгьдау кӕстӕртӕ. Быцӕу у социален, кӕд ын моралон ӕддаг хуыз ис, уӕддӕр. Уымӕ гӕсгӕ ацы драмӕ карз тох расидт фыдӕнусӕн, мӕлинаг ӕмӕ ивинаг дугӕн, расидт тох уды сӕри-бар ӕмӕ амонды сӕраппонд.
Елбыздыхъойы сӕйраг ӕнтыст ацы драмӕйы уыдысты хоты фӕлгонцтӕ. Уацмыс у «дыууӕ сидзӕр хойы стыр драмӕ»64. Быцӕуы уыдон сӕхӕдӕг сты активон архайӕг, — уыцы уавӕр стыр ахъаз у удыхъӕд ӕмӕ зондахаст ӕвдисынӕн. Уӕлдай ӕххӕстдӕр у Хансиаты фӕлгонц: хистӕр хойы уынӕм архайды, дзырдон быцӕуты, сагьӕсты зилдухӕны, афтӕмӕй ирдӕй разыны йӕ мидцуне, рӕзы хуыз-джын фӕлгонц.
Уӕззау уыд кӕддӕриддӕр сылгоймаджы уавӕр. Цӕгат ӕмӕ Ныгуылӕны чындзы цӕуынӕн чыз-джы хъуыдис приданое, Скӕсӕны та чындзагӕн хъуыдис ирӕд фидын. Залгъӕд ӕмӕ кӕндысӕй тӕссагдӕр марг кӕм ис, уый зын зӕгьӕн у. Фыд-ӕгьдауӕй кӕмдӕриддӕр ӕвзӕрд драмӕтӕ ӕмӕ тра-гедитӕ. Царды уӕз хаста ирон сылгоймаг дӕр. Уымӕ гӕсгӕ йӕ хъысмӕт иудадзыг уыд нӕ фыс-джыты сагьӕс. Фӕлӕ бынтон раст нӕу, фыццаг хатт сӕ бартыл ацы хотӕ сдзырдтой, зӕгъгӕ, уыцы хъуыды. Ирон классикгӕ цардмӕ кастысты бӕстон
МЦ о м а х ъ. Амынд уац. 181 ф.
176
ӕмӕ арф, уыдтой,ирон сылгоймаг вазыгджын уав-ӕры кӕй ис, уый. Цыбыр уыдысты йӕ авналӕнтӕ, кадавар — йӕ гӕнӕнтӕ, фӕлӕ ссӕст ӕмӕ бынтон ӕбар никуы уыд. Фатимӕ ахызт Наибы фӕндоны сӕрты, Азау ӕргомӕй загьта йӕ фӕндон йӕ ныйй-арджытӕн. Уыимӕ сӕ хъуыдытӕ сты ирд ӕмӕ бӕрзонд. Фатимӕ куыст ӕмӕ хъӕрмуд царды уыны амонд ӕмӕ ӕнцой, Азау зоны, «адӕм иудадзыг гуыбыны тыххӕй нӕ цӕрынц», ӕмӕ ком нӕ дӕтты хъӕздыг усгурӕн, фидарӕй зӕгьы йӕ бинонтӕн: «Уӕдӕ ма мӕ раттӕд!» Хансиат у уыдоны фӕдон, фӕлӕ уый цӕры ивгӕ уавӕрты ӕмӕ ныфс-джындӕрӕй цӕуы дарддӕр тохы фӕндагыл.
Фыдбылызы фӕндагыл мыд ныччынди, амонды фӕндаг та сындзӕхгӕд у. Фӕлӕ удыхъӕд ӕмӕ характер зын уавӕрты ӕхсидынц, уды тых ӕмӕ фида-уц разынынц зынты зилдухӕны. Хотӕм ис ирон сылгоймаджы хуыздӕр миниуджытӕ: сӕр сӕрмӕ хӕссын, уӕздандзинад, цардмӕ хъуыдыджынӕй кӕсын. Фӕлӕ сӕ алчи дӕр бӕрӕг дары индивидуален ӕууӕлтӕй. Цард базмӕлыд ӕмӕ сӕ айста йӕ уылӕнтыл: уым адӕймаг йӕхӕдӕг куы нӕ базмӕла, уӕд ын Хуыцау нӕ баххуыс кӕндзӕн. Уыйадыл хоты бахъуыди тох кӕнын сӕ цард ӕмӕ сӕ бартыл. Уыдонмӕ фӕхӕццӕ ахуырады рухс, ӕмӕ сын уый дӕтты ныфс ӕмӕ хъару. Ис сын фарсхӕццжытӕ дӕр. Революци судзы царды хъуынатӕ. Йӕ рухсмӕ мо-нон ӕгьдауӕй рӕзы ирон сылгоймаг. Рухсад ӕмӕ сфӕлдыстады аренӕмӕ рацыдысты Кочысаты Розӕ, Коцойты Ленӕ, Гӕздӕнты Аврорӕ. Сӕ царды уаг, сӕ куыст ӕмӕ сӕ хъуыдытӕй сыгъдӕг кодтой амонды фӕндаг. Фӕлӕ уый нӕма уыд активон тох. Нӕй
177
ахизӕн рӕстӕг ӕмӕ уавӕрты сӕрты. Хансиат ӕмӕ Асиатдӕр сӕ бартыл дзурынц, фыдӕгъдӕутты ныхмӕ лӕууынц, сӕ намыс хъахъхъӕнынц — ӕндӕр хуызы тохӕн сын нӕй мадзал ӕмӕ фадат.
Елбыздыхъо уыд стыр реалист. Уацмысы ирдӕй зынынц хоты хицӕн ӕууӕлтӕ. Хистӕр хо у фенд-джындӕр, царды фӕлтӕрдцзинад ӕй скодта куыры-хондӕр ӕмӕ уымӕ гӕсгӕ у ныфсхастдӕр. Уыцы уавӕр хаты Хансиат йӕхӕдӕг дӕр, йӕ уӕйгӕнджытӕн зӕгъы: «Къахут мӕ, ӕмӕ ӕз дӕр къӕйных кӕнын» (I, VIII). Ирон чызгмӕ йӕ быцӕу ныхас кӕсы къӕйныхдзинад: уый у традицион чызгон ӕфсарм. Хансиат ӕмбары йӕ уавӕр ӕмӕ йӕ уагӕн сӕ ах-хосӕгтӕ: «Артдзӕсты ӕз судзын, адон мӕм уырдӕм уайдзӕфтӕ дзурынц, дӕ артӕй, дам, нӕм стьӕлфӕнтӕ цӕмӕн хауы» (I, VII). Ацы ныхӕсты ис царды философи, карз рӕстдзинад. Фыдгӕнӕг дӕр йӕ фыдракӕндтӕн ссары ӕфсӕнттӕ, аххосджын кӕны йӕ амӕттаджы. Фӕлӕ ам Хансиаты логикӕ афтӕ ирд у, ӕмӕ йын Тӕтӕрхъаны бон дзуапп рат-тын баци ӕрмӕст уайдзӕф ӕмӕ ӕлгъыстӕй. Чызг зоны, йӕ бӕсты ничи зӕгьдзӕн рӕстдзинад, «ӕнӕ зӕгъгӕйӕ та хӕрз хынджылӕггаг кӕны адӕймаг ӕмӕ дзуры йе знӕгтӕн, «цы аккаг сты, уыдӕттӕ». Ахӕм тох дӕр ахъаз у цардӕн.
Талынг дунейы нӕй ӕхсӕнадон ӕмӕ намысон идеалтӕ. Тӕтӕрхъантӕн ис иунӕг нысан — пайда. Уымӕн сын ис иунӕг мадзал — ирӕд райсын, сӕ зонд ӕндӕр амал нӕ зоны. Тох кӕнынц ирӕ-дыл, ӕмӕ сӕ тох у карз, фӕлӕ ницӕйаг, ӕгад ӕмӕ дызгъуынтӕ. Уыцы дунейы сыгъдӕг удӕн цӕрын тынг зын у. Уым Асиат у, «фыдбылызтӕ
178
рӕзын кӕй нӕ бауагътой, дунейы царды рӕсугьд-дзинадӕй чи ницы федта», ахӕм удгоймаг. Асиат нырма ӕвзонг у, йӕ хъуыдытӕ сты хуымӕтӕг, ӕууӕнды уарзт ӕмӕ амондыл, ӕххӕст кӕны ирон чызгон ӕгьдау. Хансиат сси хъуыдыгӕнӕг, — ӕнцой нал ис йӕ уд ӕмӕ йӕ зондӕн, рафт-бафт кӕны, сагъӕстӕй йӕхи хӕры. Уый зоны, ацы тызмӕг царды сыгъдӕг удтӕн «ӕгьдау ӕххӕст кӕнын дӕр сӕ бон нӕу», — нӕй сын фадат, нӕ сӕ уадзынц, фыдӕгъдау чи у, уыдон. Макӕй хъыгдар, уӕддӕр дыл зындоны арт ӕндзарынц, — уый у арвы цӕф. Ӕниу раст нӕ зӕгъы Хансиат: тынг хъыг дары Тӕтӕрхъанты, нӕ сӕ уадзы сӕ куыст кӕнын. Уый ӕрцӕуы тӕссаг хатдзӕгмӕ: «Рӕстдзинад нал агу-рын, фӕлӕ нын тӕригьӕд дӕр куы ничиуал кӕны» (II, XXI). Ацы хъуыды тыхст уды хъӕр у, ӕндӕр Хансиат хъуамӕ зонид: рӕстдзинад кӕм нӕй, уым нӕй ӕгъдау ӕмӕ тӕригъӕд дӕр. Уым ӕмбаргӕ чызг зоны йӕ хъысмӕт: «...амондмӕ ӕнхъӕлмӕ нал кӕсын. Худинаг дӕр мӕ сӕрмӕ не ’рхӕсдзынӕн» (II, XV). Афтӕ уыд сыгъдӕг уды трагикон хъысмӕт.
Фӕлӕ Хансиатӕн йӕ фӕндтӕ дарддӕр цӕу-ынц, йӕ нысан ӕцӕгтӕ дзурынӕй бӕрзонддӕр у: «...ӕз уын, Иры цы нӕй, уыцы хъуыддӕгтӕ уӕ астӕуӕй сӕнхъизын кӕндзынӕн» (I, VIII). Бӕгуы-дӕр, иунӕг чызгмӕ «ӕнхъизӕн фаг нӕ разынд», — уый ӕмбарынц йе знӕгтӕ дӕр ӕмӕ йӕ фарсхӕц-джытӕ дӕр. Хӕрам басӕттын нӕ бантысы генитӕн дӕр. Уӕддӕр Хансиатӕн йӕ ныхас ӕртхъирӕнӕй нӕ баззад: нӕ басаст хӕрамӕн, нӕ бамынӕг йӕ удон фидыц. Йӕ тохы ссардта мӕлӕт — уый уыд монон
179
уӕлахиз. Мӕлӕт срухс кӕны адӕймаджы хъуыд-даг, йӕ хъуыдытӕ, йӕ фӕлгонц, адӕм ын бамба-рынц йӕ рӕстдзинад. Уый дӕр чысыл хъуыддаг нӕу. Уый сгуыхт у. Цард сгуыхтытӕй куыд фидауы, афтӕ фидауы рӕсугьд мӕлӕтӕй дӕр.
Хансиат агуры сӕрибар. «Бархийы ӕфсарм ис. Бархийӕн ныфс хъӕуы», — зӕгьы йын Хъамболат (III, XXI). Кӕм и сӕрибар, кӕд ӕмӕ йӕ чи ссар-дта? Шиллер фыста:
Красота цветет лишь в песнопенье, А свобода — в области мечты.
Кӕд афтӕ у, уӕд дзӕгъӕлы сты ӕнусты фыдӕбӕттӕ: Прометей ӕмӕ Данкойы удхар, Джордано Бруно ӕмӕ Рылеевы мӕлӕт. Уӕд цы рам-булдзӕн йӕ тохӕй Хансиат дӕр? Цард фыдӕбон ӕмӕ сагъӕс у. Хансиат бӕллы хорз цардмӕ — сӕрибармӕ. Уый разы нӕу кӕрдӕджы цардыл, нӕ йӕ фӕнды дзыхбаст ӕмӕ уӕнгбастӕй цӕрын, йӕ зӕрдӕ домы барджын ӕгъдӕуттӕ ӕмӕ барджын ныхӕстӕ. Нӕй йын ахӕм фадат ӕмӕ хъизӕмар кӕны. «Уый цард у? Уымӕн равзӕрдтӕн дунемӕ?» — фӕрсы йӕхи. Уый у Гамлеты фарстау риссаг ӕмӕ ӕгъатыр. «Уый цард нӕу», — алыг кӕны чызг. Уӕддӕр ӕй сагьӕстӕ ӕнцой нӕ уадзынц: «Куыд уыдзысты дзӕгьӕлы утӕппӕт фыдӕбӕттӕ?.. Нӕ зонын... Ис, ӕвӕццӕгӕн, исты ӕцӕгдзинад, ӕмӕ йӕ ӕз не ’мбарын, мӕ зонд ӕй нӕ ахсы...» (III, XVI). Ӕцӕгдзинад агурын сси йӕ царды ны-сан. Равзӕрд ӕм бӕрзонд бӕллиц ӕмӕ йын уый йӕ цард кӕны рӕсугьд ӕмӕ мидисджын. Уыцы бӕлли-
180
цы ис йӕ уды сӕрибар, йӕ бархи хъуыды. Ханси-атӕн сӕрыстырдзинад ӕмӕ намыс сты сӕрибары хуыз, сӕрибары ӕууӕлтӕ.
Драмӕйӕн национ колорит дӕттынц ирон ӕгьдӕуттӕ: лӕппу ӕмӕ чызджы ахастытӕ. Сӕ бын-дур сты ӕфсарм ӕмӕ уӕздандзинад. Автор арӕхст-джынӕй нывӕнды уарзондзинады сюжет. Асиат ӕвзонг ӕмӕ ӕвӕлтӕрд у. Мӕстӕй дзы схауы сонт ныхас дӕр, йӕ уарзт дӕр хус къӕцӕлау ссудзы цы-рынӕй, бахауы монцты зилдухӕны, фӕлӕ сыл тых кӕны чызгон ӕфсарм. Асиат хъуыды кӕны афтӕ: «Уарзондзинад ӕнахуыр цыдӕр у. Адӕймаджы цъы-фы дӕр тулы, уӕларвы стьалытӕм дӕр ӕй хӕстӕг кӕны» (III, VII). Ам ӕвӕрд ис арф хъуыды. «Только в любви и через любовь человек становится человеком. Без любви он неполноценное существо, лишенное подлинной жизни и глубины и не способное ни действовать эффективно, ни понимать адекватно других и себя»65. Уарзт у фӕлварӕн дур—уымӕй рабӕрӕг вӕййы удыхъӕд. Ӕцӕг уарзондзинад адӕй-маджы хӕстӕг кӕны стьалытӕм, кӕны йӕ сыгьдӕг ӕмӕ уӕздан. Цъыфы та адӕймаджы тулынц чъизи монцтӕ. Елбыздыхъо йӕ драмӕйы нывӕфтыд кӕны уарзты философи. Удыхъӕдӕй мӕгуыр ӕмӕ ныллӕг чи у, уыдонӕн зӕрдӕ у ӕрмӕст фыды мур, уыдонӕн ӕцӕгӕлон сты бӕрзонд ӕнкъарӕнтӕ ӕмӕ нӕ зо-нынц адӕймагӕн аргъ кӕнын, сӕ дуне дӕр сырдты дуне уый фӕстиуӕгӕн у. Рухс зондахаст кӕмӕн ис, уыдонӕн, уарзт кӕм ис, «уым зӕрдӕ фыды мур
“Горский Д. Г)., И в и и А. А. Слово к читателю // Философия любви, Т. 1. — М.: Политиздат, 1990, 5 ф.
181
нӕу, фӕлӕ дзы у стыр тых дӕттӕг. Ӕвзӕры хорз чи кӕны, хӕфсӕй — лӕг, ӕнӕ тыхӕн— тых» (I, VII).
Ӕнкъарӕнты ӕрдз дыууӕ хуызы кӕй у — био-логон ӕмӕ монон, уымӕй ӕвзӕрынц къордты хъуыд-дӕгтӕ. Фыццӕгтӕн сӕ архайд у хӕрам ӕмӕ тых-ми, сӕ нысан — тыхтона ӕмӕ тӕлӕт, дыккӕгтӕ аргь кӕнынц искӕй фӕндонӕн, архайынц уӕзданӕй, уарзт ӕмӕ гуманизмы сӕраппонд. Ацы философом ахастӕй ӕвзӕры Хансиаты идеал. Уымӕ гӕсгӕ, лӕппу хъуамӕ цӕуа аив ӕмӕ ӕхсадӕй, хъуамӕ уа хъуыддаджы лӕг, зона адӕмы, зоной йӕ дзыллӕтӕ, йӕ бон уа ӕхсӕнады раз зондджын ныхас ракӕ-нын, хъуамӕ цӕра йӕхи куыствӕллойӕ.
Цымыдисаг у иу хъуыддаг: уацмысы нӕй уарзон сӕйраг архайӕгӕн. Цӕмӕн халы Елбыздыхъо драмӕ-йы традицион фӕтк? Зын у ацы фарстӕн комкоммӕ дзуапп раттын. Уырыссаг литературӕйы бындурон у усгуры проблемӕ: нӕй аккаг усгур идеален чыз-джытӕн. Нарты Батырадз ӕнаипп усгур сси бирӕ сгуыхтыты фӕстӕ. Касалы-фырт нӕу бӕззон усгур идеалон чызгӕн. Ам ног хуызы фӕзыны ӕнусон мотив: сӕрак дзабыр ӕмӕ ӕрчъийы быцӕу. Уыдон Нарты кадджыты ӕмӕ ирон ӕмбисӕндты уыдысты «уӕздӕтты» (ӕввонгхорты) ӕмӕ фӕллойгӕнджыты символтӕ. (Афтӕ уыд Европӕйы дӕр. XV—XVI ӕну-сты Германы тохгӕнӕг адӕмы тырысайыл нывгонд уыд хуымгӕнӕджы дзабыр — «символ народной борьбы против феодального гнета»66). Елбыздыхъо
66П у р и ш с в Б. И. Примечания // Цвейг Стефан. Триумф и трагедия Эразма Роттердамского. — М.: Детская литература, 1977, 280 ф.
182
аивта ӕнусон мотивы мидис: хӕцы сӕрак дзабыры фарс, фӕлӕ дзы ӕвӕры этикон хъуыды. Ам уыцы дарӕс у, уд ӕмӕ зондӕй чи у уӕздан, ахӕмы символ,.
Бӕрзонд сты Хансиатӕн йӕ идеал ӕмӕ йӕ домӕнтӕ. Зын уыд ахӕм идеал ссарын «талынг паддзахады», уым трагикон у сыгьдӕг уды хъысмӕт. Хансиат йӕ идеалтыл уыд иузӕрдион, нӕ йын уыд фидыд пайдайы цагьартимӕ, афтӕмӕй цыди йӕ мӕлӕтмӕ. Нӕ йын уыд ӕндӕр гӕнӕн. Фӕлӕ йӕ мӕлӕт уыд кадджын. Чи зоны, йӕ идеалмӕ хӕстӕг уыд Хъылцыхъо. Уый уыд хӕрзӕгьдау, зондджын, иугӕндзон уыд адӕмы ’хсӕн. Ӕрмӕст нӕма уыд тохы лӕг, йӕ ныхлӕуд нӕ цыд, знӕгтыл йӕхи цы атигь кодтаид, уымӕй дарддӕр. Хансиаты мӕлӕт Хъылцыхъойы скодта архайӕг ӕмӕ тохгӕнӕг. Афтӕ Пупӕйы дӕр. Уый фӕрцы фыдракӕндӕн ӕрцыд тӕрхон, сӕ барты бацыдысты уарзт ӕмӕ амонд (Пупӕ ӕмӕ Асиаты хъысмӕт).
Хансиат йӕ мӕлӕты сахат ссардта иу, фӕлӕ ахсджиаг ӕцӕгдзинад. Хъамболатӕн зӕгьы: «Буз-ныг, бузныг!.. Мӕрдтӕм цӕугӕйӕ... зонын ӕз, адӕмӕй иуӕй-иуты цард дзӕгъӕлы кӕй нӕу, уый... Абон ды стыр хорз хъуыддаг бакодтай...» Уыцы хъуыды срухс кодта чызджы зӕрдӕ, уый йын уыд ӕрӕджиау хорзӕх. Хансиаты мӕлӕт сцырын кодта архайд, хорз адӕм бацыдысты активен тохы. Хъамболат скодта хатдзӕг ӕвзыгьд уды цардӕн: «Рухсаг у, Хансиат, дӕ ныхас сӕххӕст кодтай, адӕмы ӕхсӕнӕй сӕнхъизын кодтай стыр дисоӕгтӕ!» (III, XVIII). Стыр диссӕгтӕ царды ӕрцыдысты фӕстӕдӕр, фӕлӕ сын хоты хъысмӕт дӕр уыд ахъазы цырв. Гъе уыцы фӕстиуӕг уыдис
183
Хансиатӕн йӕ цард ӕмӕ йӕ мӕлӕты нысан, йӕ тохы мидис.
VII
Елбыздыхъойы сфӕлдыстад у тохы хъайтарон симфони. Йӕ уӕлмонц финал у трагеди «Амран». Драматург ам нывӕфтыд кӕны удхаргӕнӕг адӕмы хъысмӕт, иртасы царды нысан, нывӕнды сӕри-бары гимн. Уацмысы баиу вӕййынц философон мидис ӕмӕ революцией хъуыды, уыдонӕй ӕвзӕры тохы пафос. «Амран» у драмой аивады бӕрзонд ӕнтыст. Йӕ сюжет — хъандзал, йӕ композици — архайды гармони, йӕ фӕлгонцтӕ — скульптурой нывтӕ. Уацмысы ӕвзаг у нывӕфтыд, рӕстдзӕвин, поэтикон, йӕ дш дзырд дӕр ӕрттивы цыкурайы фӕрдыгау.
Трагедийы сюжет у тох: тох цӕуы залымы ныхмӕ, Амраны сӕрибарыл. Уыцы мотив у ӕнусон, фӕзынд фыдӕлтыккон мифты. Фӕзынд, тыхбар (власть) йӕ тыхы куы бацыд ӕмӕ йын адӕймаг йӕ бархъомыс ӕвзарын куы байдыдта, уӕд. Адӕмы истори у тохы истори. Тох цӕуы, уӕлбар ӕмӕ дӕлбар кӕм ис, уым? Уӕлбартӕ сты пайдайы суадон. Адӕймагӕн сӕ дӕтты хицаудзинад — тыхбар, уымӕ гӕсгӕ тох цӕуы хицаудзинадыл. Бердзенты мифты арв ӕмӕ Олимпы цъупп сты тугкалӕн хӕсты быдыр: хица-удзинады сӕраппонд кӕрӕдзи цӕгьдынц титантӕ ӕмӕ хуыцӕуттӕ, кӕрӕдзи хӕрынц фыдӕлтӕ ӕмӕ сӕ байзӕддаг. Хӕст цӕуы, цалынмӕ Зевс хуыц-ӕутты хуыцау не сси, уӕдмӕ. Узурпатор ӕппӕт бартӕ йӕхи куы бакодта, уӕд сси ӕвирхъау залым.
184
Ирон мифологи нӕм ӕххӕстӕй не ‘рхӕццӕ, фӕлӕ уым дӕр бӕлвырдӕй зыны бардуӕгты хӕст, бӕрӕг дзы дарынц тохы мотивтӕ. Нӕй ӕнцой Олимп ӕмӕ Уазы къуыппыл дӕр, нӕй уым дӕр рӕстдзинад ӕмӕ фидыд. Нӕй, уымӕн ӕмӕ ӕрвон дуне карст у зӕххон нывтыл, — афтӕ йӕ сфӕлдыста адӕмон гени.
Адӕймаджы царды ӕппӕты ахъаззагдӕр фӕзынд уыдис зынг. Арт ӕнӕбон цӕрӕгойы скодта Адӕй-маг, артӕй сӕнтыст ӕппӕт цивилизаци. Адӕм зыд-той арты ахадындзинад, фӕлӕ сӕ ферох йӕ равзӕрд.-Чи уыд сӕ хӕрзгӕнӕг ӕмӕ сӕ аудӕг? Сӕ хъуыды йӕ . агуырдта иудадзыг. Афтӕмӕй сӕвзӕрд зынг хӕссыны миф. Бердзенты мифологийы Прометей у культурой герой — хъуыддагамонӕг. Уый адӕмӕн бацамыдта бирӕ куыстытӕ. Фӕлӕ сӕ цард уӕддӕр уыдис талынг, ӕмӕ сын уӕд хуыцӕуттӕй рахаста зынг. Зевс йе знӕгтыл фӕуӕлахиз Проме-тейы фӕрцы. Уый мурмӕ дӕр нӕ дардта, титан адӕмӕн цы хӕрзтӕ кодта, уыдон. Фӕлӕ йын нӕ ныббарста арты давд. Уымӕн ӕмӕ «ӕрмӕст уыцы арт срухс кодта адӕмӕн сӕ фӕндаг, прогрессы фӕндаг, уыцы фӕндагыл цӕугӕйӕ адӕм ӕрбав-вахс сты, хуыцӕутты ӕмдых кӕм уой, ахӕм уавӕрмӕ»67. Иу залымӕн дӕр фӕндон нӕу, йӕ дӕлбартӕ йе ’мсӕр уой, уый. Нӕ бацауӕрста Хуы-цау йӕ хӕрзгӕнӕгыл, бакодта йӕ хъизӕмары хай. Афтӕ у ирон мифты дӕр хӕрзгӕнӕг Амраны хъысмӕт.
Прометей ма адӕмӕн зынгӕй уӕлдай радта иу
"Винничук Лидия. Люди, нравы и обычаи Древней Греции и Рима. — М.: Высшая школа, 1988, 34 ф.
185
хорздзинад — ныфс: «научил их, собственно говоря, верить мечте»68. Адӕймаг бӕллицтӕй цӕры, уыдон ӕй разӕнгард кӕнынц куыст ӕмӕ тохмӕ, уыдон сӕрап-понд йӕ удӕй арт цӕгьды ӕмӕ тырны хӕрзты хӕрзтӕм. Уыцы хӕрзаудӕнтӕй Прометей у «самый благородный святой и мученик в философском календаре» (К. Маркс). Уый сси адӕмы сӕрхъызой, тох ӕмӕ сӕрибары символ. Ахӕм у Амран дӕр. Уый зӕгъы: «Ӕз уын кӕд аирвӕзон, зӕххон адӕм, уӕд уӕ амонд ӕрцӕудзӕн»69. Ацы титан у канд мифты герой нӕ, фӕлӕ литературӕйы герой дӕр. Антикон рӕстӕгӕй абонмӕ Прометейы сгуыхт дисы ӕфтауы ӕппӕт прогрессивен поэтты. Драмон тра-дицийӕн сӕрӕвӕрӕн фӕци Эсхилы трагеди «Баст Прометей».
Ног заманты Прометейы фӕлгонц ӕнӕсцухӕй уӕлмонц кодта Европӕйы стырдӕр поэтты. Гете поэтикон гимны Прометейы ӕвдисы сӕрыстыр тохгӕнӕгӕй, ӕнӕсӕттон хъайтарӕй. «Его ненависть к богам—выражение протеста против всякой тирании, небесной и земной. Ложная вера особенно возмущает Прометея»70. Сӕрибар геройӕн хуыц-ӕуттӕ сты ӕнӕуынон, уыдон сты ӕввонгхор, ӕгъатыр, ӕдзӕстуарзон, цӕрынц ӕнӕфенд адӕмы нывӕндтӕй.
6’Т а х о-Г о д и А. А. Греческая мифология. — М.: Искусство, 1989, 87 ф.
69Ирон таурӕгьтӕ. — Орджоникидзе: Ир, 1989, 47 ф.
7"А н и к с т А. Творческий путь Гете. — М.: Худ. литература, 1986, 160 ф.
186
Нет никого под солнцем
Ничтожней вас, богов!
Дыханием молитв
И дымом жертвоприношений
Вы кормите свое Убогое величье, И вы погибли б все, не будь на свете Глупцов, питающих надежды, Доверчивых детей И нищих.
Прометейы сгуыхт бӕрзонд кӕнынц Англисы стыр романтиктӕ Байрон ӕмӕ Шелли. Байроны ӕмдзӕвгӕйы титан Хуыцауы фӕндӕй хъизӕмар кӕны, адӕмӕн хӕрзгӕнӕг кӕй у, уый тыххӕй, фӕлӕ йе сгуыхт у ӕнӕмӕлӕт ӕмӕ фӕзминаг. Шеллимӕ гӕсгӕ, «Прометей является типом высшего нравственного и умственного совершенства»71. Ахӕм хъайтарӕй йӕ ӕвдисы фӕстаг ӕнусты поэзи дӕр. Прометей у залымты знаг, сӕ тыхсӕттӕг, уый у адӕ-мы иууыл егъаудӕр хӕрзгӕнӕг.
Елбыздыхъо йӕхӕдӕг уыд зӕххон титан. Уый сыстади зӕххон хуыцӕутты тыхбары ныхмӕ, саста талынгад ӕмӕ ӕбарады Карфаген, хӕлдта цагъарады Бастили. Йӕ сагьӕс уыд ӕппӕт удхаргӕнӕг адӕ-мыл, уымӕ гӕсгӕ йӕ хъуыд сӕрибарыл тох нывӕф-тыдӕй равдисын. Йӕ зӕрдӕ йын иудадзыг агайдтой Амраны таурӕгътӕ. Уыдон агурӕг зондӕн лӕвӕрдтой бӕзнаг ӕрмӕг гуманистон хъуыдытӕн ӕмӕ социален идеалтӕн, драмон нывтӕн ӕмӕ по-
”Ш е л л и. ПСС, т. 11. - СПб: Знание, 1904, 334 ф.
187
этикон уӕлмонцӕн. Йӕ цыбыр цардӕй дыууадӕс азы Елбыздыхъо йӕ мид-зӕрды нывӕста стыр тра-гедийы сюжет, сыгьди сфӕлдыстадон хъизӕмары.
Рӕстӕг уыд вазыгджын. Саст ӕрцыд фыццаг уырыссаг революци. Уыд реакцийы дуг. Цыд дуне-он хӕст — социален быцӕуты рӕстӕгмӕ сӕ аууон фӕкодтой национ быцӕутӕ. Уыдон ӕркодтой ног ныхмӕвӕрдтӕм, ног революцитӕм ӕмӕ ӕхсӕнадон ӕнкъуыстытӕм. Ахӕм уавӕрты ӕвзӕрд стыр философом трагеди «Амран». Бирӕ фӕлварӕнтӕ фӕкод-та Елбыздыхъо, цалынмӕ йӕ хъуыды ӕмӕ йӕ сюжет сӕ формӕ ссардтой, уӕдмӕ. Драматург йӕ фӕстаг шедевр фыста рынчынӕй, фӕлӕ йӕ фыста революцийы рухсмӕ ӕмӕ йын уый лӕвӕрдта ныфс ӕмӕ уӕлмонц.
Зынгӕ филологтӕ Тыбылты Алыксандр, Л. П. Семенов, Джусойты Нафи сӕ куыстыты раиртӕстой «Амран»-ы ногдзинад. Эсхил, Шелли ӕмӕ ӕндӕрты уацмысты архайынц ӕрмӕст хуыцӕуттӕ ӕмӕ бар-дуӕгтӕ. Елбыздыхъо архайд арвӕй ӕриста зӕхмӕ. Профессор Семенов фыста: «Нӕ разы — ӕцӕг Кавказ, бӕлвырд хӕххон адӕм. Мифон бӕрзонд бардуӕгтӕ ацы драмӕйы не сты архайджытӕ, ӕндӕртӕ — Ныфс ӕмӕ хохы зӕдтӕ — хайджын ӕрцыдысты адӕймаджы ӕууӕлтӕй (очеловечены). Драмой архайд арӕзт цӕуы Амраны хъысмӕтыл нӕ, фӕлӕ фыййау Бесӕйы хъысмӕтыл, — уый ар-хайы баст геройы суӕгъд кӕныныл»72.
,!Се м е н о в Л. П. Избранное. — Орджоникидзе, 1964, 334 ф.
188
Ӕмткӕй раст у ацы хатдзӕг. Фӕлӕ дзы фӕбӕлвырд кӕнын хъӕуы иу факт. Европӕйаг драматургтӕ сӕ уацмыстӕ арӕзтой бердзенаг мифтӕй. Ирон драматург йӕ трагеди нывӕста ирон таурӕгъты бындурыл. Елбыздыхъо, бӕгуыдӕр, уыдис ныфсхаст новатор. Фӕлӕ дзы рох нӕ уыд рагон куырыхон эстетикон фӕдзӕхст: «Следуй преданью, поэт, а в выдумках будь согласован!»73. Елбыздыхъо нӕ халы ирон фольклоры традицитӕ, кӕны сӕ рӕзын адӕмон сюжеты ӕууӕлтӕм гӕсгӕ. «Амран»-ы сӕйраг архайӕг хуымӕтӕг зӕххон лӕг кӕй у, уыцы «ногдзинад» цӕуы ирон таурӕгь-он традицийӕ, — афтӕ у таурӕгьты: «Амыран ӕмӕ цуанон»-ы, «Амран»-ы 74. Ирон мифон таурӕгьтӕн сӕ идейон мидис у реалистондӕр бердзенаг миф-ты мидисӕй. Ацы миниуӕг, ӕвӕццӕгӕн, у, мифтӕ хицӕн заманты фыст кӕй ӕрцыдысты, уый фӕсти-уӕг. 25 ӕнусы дӕргъы ивта цард, ивтой адӕмты ду-неӕмбарынад ӕмӕ сӕ зондахаст, фӕфылдӕр сӕ фӕлтӕрдцзинад, сӕ зонынад. Адӕймаг сси хъомыс-джындӕр. Прометейы суӕгьд кӕнынӕн хъуыдис ӕрдӕгхуыцау Геракл. Ссӕдзӕм ӕнусмӕ ахӕм сгуыхт-хъом сси адӕймаг йӕхӕдӕг.
Амраны мифтӕ нӕм ӕрхӕццӕ сты цыбыртӕй, скъуыддзӕгтӕй. Фӕлӕ сӕ фӕзынд иу «гыццыл» деталь. Прометейӕн цӕргӕс хӕры йӕ игӕр — анти-кон заманы буары сӕйраг хайыл нымад цыдис уыцы орган. Амранӕн цӕргӕс хӕры йӕ зӕрдӕ —
’Тораций. Наука поэзии. 119.
74Ирон таурӕгътӕ, 46-48 ф.
189
нӕ дуджы нымадӕй зӕрдӕ у цардхӕссӕг, уый у уды синоним, мон ӕмӕ хъуыдыйы символ. Уыцы хицӕндзинад дӕр Амраны мифты кӕны зӕх-хондӕр, фылдӕр сын дӕтты адӕймагон ӕууӕлтӕ ӕмӕ ӕнкъарӕнтӕ.
Елбыздыхъо йӕ трагедийы бӕстон ӕмӕ арф ирта-сы царды мидис. Йӕ нывтӕн ис реалон хуыз, фӕлӕ сӕ хъомысджын курдиат дзаг кӕны философон мидисӕй ӕмӕ сӕ уымӕй скӕны символон. Ахӕм нывы вӕййы ӕгӕрон мидис, йӕ ӕууӕлтӕй сусӕг-дзинӕдты къуыбылойау вӕййы алӕмӕт: ис дзы рай-халӕн — хатдзӕгтӕ кӕнӕн, фӕлӕ ӕмткӕй йӕ мидис ӕмӕ йӕ фидауц сты ӕвидигӕ.
Царды мидис у тох. Тох кӕнынц рухс ӕмӕ та-лынг, зонд ӕмӕ хин, дӕлбар ӕмӕ уӕлбар. Миф у царды поэтикон ныв. Мифты цы хуыцӕуттӕ ис, уыдонӕн ис зӕххон ӕнгӕс. Уыцы ӕцӕгдзинад бӕлвырд уыдис суанг антикон фысджытӕн дӕр. «Хуыцау» ӕмӕ «хицау» ӕмзӕл дзырдтӕ сты, аива-ды арӕх вӕййынц синонимтӕ. Уыдонмӕ вӕййы уӕ-лбартӕ. Уӕлбартӕ хъахъхъӕнынӕн хъӕуы фӕрӕзтӕ: тых ӕмӕ идеологи. Зевсы барвӕндӕй Прометейы ӕфхӕрынц Тых ӕмӕ Тыхбар (Сила и Власть). Дин у идеологийы хуыз. Тыхбар ӕмӕ дин вӕййынц ӕмдзӕхдон, кӕнынц ӕмархайд. Уыцы ӕууӕлтӕ ирдӕй зынынц ирон трагедийы. Елбыздыхъо ӕвдисы тыхбары къӕпхӕнтӕ (иерархия власти). Кӕмдӕр бӕрзондыл бады Арвнӕрынгӕнӕг (Зевс, хуыцӕутты Хуыцау), уымӕй дӕлдӕр ӕлдариуӕг кӕны Бӕстыхицау, — уымӕн ис фӕсдзӕуинтӕ: Дуртула, уари.
Тыхбарӕн йӕ уӕвынады фӕрӕзтӕй иу у сусӕг-
190
дзинад. Бесӕ дис кӕны, Бӕстыхицау кӕм бады, уыцы уавӕрыл: «Диссаджы ран, талынг ран... Куыд ӕхгӕд у алырдыгӕй! Зӕрдӕ дзы мӕгуыр кӕны. Ноджы арвмӕ хӕстӕг» (I, III). Уый у сусӕггагдон. Тыхбар цӕуы талынг ӕмӕ ӕхгӕд ранӕй. Биб-лийы сӕйраг мидис арӕзт у рагон мифтӕй. Уым дӕр.Хуыцау адӕймагӕй ӕмбӕхсы зонынады фӕткъуы. Цӕмӕн? Уымӕн ӕмӕ «зонынад (мудрость) адӕй-маджы ӕвӕры хуыцӕутты ӕмрӕнхъ ӕмӕ йӕ кӕны ӕнӕмӕлӕт»75. Зевс адӕмӕй ӕмбӕхсы зынг — зонынад ӕмӕ прогрессы фӕрӕз. Арвнӕрынгӕнӕг лӕгӕты ӕмбӕхстӕй дары Амраны — адӕмы хӕрзгӕнӕджы; Бӕстыхицау адӕмӕй ӕмбӕхсы Амраны цӕссыгтӕ — зонынады суадон, нуазын дзы нӕ уадзы суанг йӕ фӕсдзӕуин Дуртулайы дӕр. Хицӕн адӕмты мифты хуымӕтӕджы нӕ фӕзынд ахӕм ӕнгӕс мотивтӕ — уыдон нын ӕвдисынц тыхбары мидис, йӕ уӕвынады ӕууӕлтӕ. Тыхбар ӕмӕ та-лынгдзинад ӕмуаг кӕй сты, уый уӕлдай ирдӕй уынӕм «Амран»-ы. Бӕстыхицауӕн йӕ хъузон у «дӕлимонты цагъар». Арвнӕрынгӕнӕг фӕстагмӕ (Ныфсы бӕллиц!) ныххаудзӕн дӕлдзӕхмӕ, «уым ыл , дӕлимонтӕ, йе 'фсымӕртӕ, бацин кӕндзысты» (III, ' I).
«Амран»-ы сюжеты рахӕцӕн у уыцы сусӕгдзи-над раргом кӕнын. Хуымӕтӕг, фӕлӕ сӕрӕн лӕг фӕндаг ссардта сусӕг лӕгӕтмӕ, банызта алӕмӕ-ты суадонӕй, базыдта Ныфсы тых ӕмӕ фидауц. Бесӕйыл ӕрцыд «стыр хорз ӕмӕ стыр фыд».
75Кос и д о в с к и й Зенон. Библейские сказания. — М.: Политиздат. 1990, 23 ф.
191
Стыр хорз уымӕн, ӕмӕ йын раргом ӕнусты сус-ӕгдзинад, базыдта царды нысан, ныллӕууыд рӕстдзинад ӕмӕ тохы фӕндагыл, — фарн кӕм ссардзӕн, адӕмӕн амонд кӕм ӕрхӕсдзӕн, уыцы фӕндагыл. Стыр фыд ыл ӕрцыд уымӕн, ӕмӕ уыцы фӕндаг у трагикон, Бесӕйы тох кӕнын хъӕудзӕн канд залымы тыхбары ныхмӕ нӕ, фӕлӕ адӕмы талынгдзинады ныхмӕ дӕр. Тыхбары ныхмӕ рацыд Прометей-Амран ӕмӕ баци хъизӕ-майраг. Афтӕ у тохгӕнӕджы хъысмӕт реалон царды дӕр. Сократ дзырдта рӕстдзинад, ӕмӕ йын хицӕуттӕ март баназын кодтой. Бруно раиртӕста дунейы сконды ӕцӕгдзинад, ӕмӕ йӕ инквизитортӕ басыгътой; удхары тасӕй Галилейӕ домдтой мӕнг ныхас зӕгъын. Арвнӕрынгӕнӕг у Стыр Инквизитор: уый Амраны мары удхарӕй, цӕмӕй басӕтта титан, цӕмӕй йӕ къух сиса йӕ нысаныл, йӕ идеал-тыл. Тохы фӕндагыл бафтыд Бесӕ дӕр.
Бесӕ у фыййау, фӕлӕ нӕу хуымӕтӕг удгой-маг. Уый Хъуыбадыйау поэт у зӕрдӕ ӕмӕ зондӕй. Ныфсӕн цы уарзон ныхӕстӕ кӕны (I, IV), уыдон улӕфынц бӕрзонд поэзийӕ, уыдоны зыны зонды рухс. Бесӕ ӕнкъары рӕсугъддзинад, кӕны дзы уӕлмонц ӕмӕ разӕнгард, фӕзынд ӕм бӕрзонд идейӕ. Уымӕн, Амраны суадонӕй цы малусӕг сзад, «уый у цины нысан, хорзы нысан, ӕнусон уалдзӕ-джы нысан, фыдбылызтӕ чи сафы» (I, V). Бесӕ тох кӕндзӕн «ӕнусон уалдзӕджы» сӕраппонд, йӕ нысан уыдзӕн «фыдбылызтӕ» сафын, адӕмы уӕ-ларвмӕ тырнын кӕнын. Елбыздыхъо дзӕвгар фӕирддӕр кодта тохы мотив. Амран зынг давгӕ нӕ ракодта, уый хуыцӕутты артдзӕстмӕ «сбырста ӕмӕ
192
дзы рахаста ӕхсидав» (I, IV). Трагедийы давӕг ӕмӕ фыдгӕнӕг у Арвнӕрынгӕнӕг. Зӕххыл цы фыдтӕ цӕуы, уыдонӕй Бесӕ азымджын кӕны хуыцӕутгы Хуыцауы: «Адавтай кӕйдӕр амонд ӕмӕ раст нӕ дӕ! Раст нӕ дӕ, Арвнӕрынгӕнӕг!!!» Уыйадыл Бесӕ ӕргом тох расидт тыхы сӕрӕн: «Цӕв! Дӕ цӕхӕртӕ бутъро ӕхсидӕвтау айнӕгмӕ фехсдзынӕн. Ризӕнт сӕ бынӕтты дӕ фӕдонтӕ...» (I, IV).
Адӕймаджы монон рӕзт — уый у сӕйраг ге-ройы истори. Бесӕ сси хъуыдыгӕнӕг, аразӕг, тохгӕнӕг. Уацмысы фыццаг акт у романтикой ныв. Архайд цӕуы уӕлхох хӕтӕнты, уым ис уӕлӕрдзон тыхтӕ, уӕлмонц ӕнкъарӕнтӕ. Дыккаг акт у реали-стон ныв. Архайд цӕуы хуымӕтӕг зӕххон уавӕр-ты. Ам ирдӕй зыны ирон цардыуаг, ирон ӕгьдӕуттӕ, бинонты ахастытӕ. Ам быцӕу зыны ху-ымӕтӕгдӕр, фӕлӕ къаддӕр нӕу йӕ драматизм, лӕмӕгъдӕр нӕу архайды динамикӕ. Герой бахауы алыхуызон фӕлварӕнты, вӕййы бӕрзонд ӕмӕ ныллӕг уавӕрты, афтӕмӕй ӕххӕстдӕрӕй разыны йӕ удыхъӕд, йӕ фидардзинад, йӕ зонды рӕзт. Раст фыссы Л. П. Семенов, зӕгъгӕ, пьесӕйы сӕйраг кон-фликтӕй уӕлдай автор ног хуызы нывӕнды ӕндӕр традицион мотив дӕр: тыхджын удгоймаджы (личность) тох бинонты цард ӕмӕ ӕхсӕнады хъуына традициты ныхмӕ76. Мотив цы нывты райтынг, уыдонӕн ис национ хуыз. Сау тыхтӕ Бесӕмӕ агу-рынц къух бакӕнӕн. Иугӕр ӕргом тохы сӕ бон нӕу йӕ басӕттын, уӕд ын хъавынц йӕ лӕмӕгь бынатмӕ — бинонты цардмӕ. Фӕлварынц ыл тыхбары
76С с м с н о в Л. П. Амыид чиныг, 334 ф.
7 Джыккайты Шамил
193
фӕрӕзтӕ: мӕнгарддзинад, ардыд, тыхми. Чабӕха-ны йӕ мойы ныхмӕ ардауынц дӕлимон Дуртула дӕр ӕмӕ йӕ сыхӕгтӕ дӕр. Баиу вӕййынц тыхбары фӕрӕзтӕ ӕмӕ адӕмы талынгад.
Ӕнӕфенд адӕмыл бафтыд зыд ӕмӕ кӕрӕф, нал зонынц ӕфсарм ӕмӕ хӕрзаудӕн. Амран сын ӕнӕуӕрстӕй цы зынг радта, уымӕй кӕрӕдзийӕн хай нал кӕнынц. Сӕ удты ӕлгьин ӕмбӕхсынц фӕч-чыгьӕдӕй:бӕрӕгӕхсӕв у ӕмӕ нӕ фӕччы нӕдӕр зынг дӕттын, нӕдӕр кусартӕй хай кӕнын. Ацы сцен-ӕты зыны сыхаг устыты гӕвзыкк удыхъӕд: сты ӕдзӕстуарзон, къуымых, фӕлӕ хинӕйдзаг, мӕнгу-ырнынадӕй сӕ цӕстытыл бады мылазон мигъ. Сӕ тар зонды баиу сты хӕйрӕджытӕ ӕмӕ рӕстмӕгӕн-джытӕ. Ӕнусты дӕргьы адӕймаджы зонд тох кӕны мӕнгуырнынады ныхмӕ, судзы йӕ хъуыдыйы рухсӕй, сӕтты йӕ цӕвиттонты тыхӕй, фӕлӕ нӕ сӕ-фы амброзийау. Хуыцауыл неууӕндынӕй мӕнгу-ырнынад фыддӕр у. Дыккӕгӕм ӕнусы Плутарх фы-ста: «Суеверие же, как показывает само название, есть извращенное представление, вселяющее в человека унизительный, гнетущий страх <...> безбожие — не более чем заблуждение, зато суеверие — порожденная заблуждением болезнь»77. Ӕхсӕрдӕсӕм ӕнусы кӕрон уыцы хъуыды загьта стыр философ Ф. Бэкон дӕр, зӕгьгӕ, «суеверие есть оскорбление божества»78. Елбыздыхъо ацы реалон нывты ӕвдисы адӕмы цард, сӕ культурӕ, сӕ зондахаст. )
77П л у т а р х. О суеверии // Сочинения. — М.: Худ. литература, 1983, 390 ф.
745 э к о н Ф. Сочинения в 2 томах. Т. 2. — М.: Мысль, 1978, 389 ф.
194
Бесӕ хуымӕтӕг тыаджын удгоймаг нӕу — уый у тохгӕнӕг стыр ӕхсӕнадон ӕмӕ намысон хъуыд-даджы сӕраппонд. Уый у адӕймаг ӕмӕ цух нӕу адӕймагон ӕнкъарӕнтӕй. Кӕд ын истӕмӕй басӕттӕн ис, уӕд ӕрмӕст уарзондзинадӕй. Уымӕй ӕрфӕлмӕн хъайтар Бесӕ, исдуг йӕхи ӕнцад ӕру-агьта, фӕлӕ уыцы лӕмӕгьдзинад уыди рӕстӕгмӕ, хӕс ӕмӕ нысан разындысты бӕрзонддӕр тых. Бын-тон нӕ бафынӕй йӕ уд, ӕмӕ дардцӕр хӕццӕ кӕны йӕ хъуыддаг. Стыр нысаны раз нӕй нысаниуӕг хуымӕтӕг хъуыддӕгтӕн, лӕзӕрд ӕгьдӕуттӕн, цар-ды ныллӕг цинтӕн. Уыдӕттӕ Бесӕмӕ ныр кӕсынц «арӕны сагъд быдыргъ», амынд фӕдӕй ӕддӕдӕр ахизын чи нӕ уадзы, ахӕм гӕрӕн. Уый фидарӕй зӕгъы: «Хурзӕрин йӕ фӕндагамонӕг кӕмӕн у, сӕударӕй Бонвӕрнон кӕмӕ ӕрттивы, уый быдыргьмӕ нал фӕкӕсдзӕн, рӕсугъд Чабӕхан!» (II, XVII).
Знӕгтӕн сӕ бон ницы баци «нӕдӕр хинӕй, нӕдӕр тыхӕй». Нӕ йӕ басастой йӕ сыхӕгты цъам-мар митӕ (Сагойы фыдракӕнд). Нӕ йӕ раздӕхта Чабӕханы уарзт. Уӕд ма баззад иу рагон фӕлвӕрд мадзал: геройы ӕрра схонын. Дон Кихот агуырдта рӕстдзинад ӕмӕ адӕмы цӕсты уыд ӕрра. Гамлеты ӕнхъӕлдтой ӕрра ӕмӕ йӕ бахъуыд ӕррайы роль хъазын. Фӕлӕ раст зӕгъы ахуыргонд Дон Ки-хотӕй: «Он разумен в своем безумии... Безумие Дон Кихота превращает житейское несовершенство в совершенство идеала... Абсолютная свобода и независимость духа поднимают Дон Кихота над кабатчиками, священниками и герцогами, над всеми мелкими прислужниками выгоды, корысти и удоб-
195
ства»79. Афтӕ у Бесӕйы ӕррадзинад дӕр, ӕцӕг уымӕн йӕ идеал у бирӕ бӕрзонддӕр испайнаг идальго ӕмӕ даниаг принцы нысантӕй. Хонынц ӕй ӕрра ӕмӕ кӕлӕнгӕнӕг: ахӕмты Европӕйы сыгъ-та инквизици. Бесӕйы ныхмӕ лӕууы ӕндӕр инк-визици — хуыцӕутты тыхбар ӕмӕ адӕмы талынгад. Уыдон цӕдисӕй вӕййынц егьау тых. Фӕлӕ ис егъау тыхӕй егъаудӕр тых — уый у бӕрзонд идейӕ, уый у, зарджытӕ кӕуыл кӕнынц («Безумству храбрых поем мы песню!»), ахӕм ӕррадзинад. Хуымӕтӕджы нӕ сиды Бесӕ Чабӕханмӕ: «Рацу мӕ фӕдыл! Сӕрра у! (Хъӕлдзӕгӕй.) Ӕрра лӕгӕн фурд йӕ уӕлфӕдтӕм у, кард ӕй нӕ кӕрды, топп дзы нӕ хизы, маст ӕм нӕ хъары!» (II, XVI). Уыцы зондахасты ницы ис фыдмонц ӕмӕ фанатизмӕй, уый у сыгъдӕг ӕмӕ уӕздан, сӕвзӕрд царды мидис ӕвзарынӕй, адӕ-мыл сагъӕсӕй, фарныл хъуыдытӕй. Бесӕ базыдта адӕмы уавӕр ӕмӕ ӕрцыд ӕрхуым хатдзӕгмӕ: «Ад-гемы царды мидӕг мӕгуыр, ӕфхӕрд цагьар ӕмӕ хъуӕгтӕ бирӕ ис. Рӕдийут, искӕй амондджын куы хонут, уӕд. Нӕй уӕм амонд, нӕй уӕм кад, нӕй уӕм ныфс ӕмӕ уарзондзинад. Уӕ царды фидауц Амран у ӕмӕ уемӕ нӕй» (II, XVI). Ацы ныхӕсты ис ӕнӕхъӕн философон системӕ, социален ӕмӕ этикон домӕнты иудзинад. Кад, ныфс, уарзондзинад — уыдон сты, адӕймагӕй Адгеймаг чи кӕны, ахӕм ӕуугелтӕ. Адӕм уыдонӕй ӕххӕст кӕм уой, ӕрмӕст уым уыдзӕн фарн ӕмӕ амонд.
”П ас и И с а а к. Литературно-философские этюды. — М., 1974, 52, 60 ф.
196
Трагедийы нывӕст цӕуы галуан ӕмӕ къӕсы традицион темӕ. Зындгонд у Солон ӕмӕ Крезы быцӕу (Геродот, I, 30-31), Диогены царды уаг. Сенека фыста: «Цӕрӕнуат нӕууӕй конд уа ӕви фӕсден-джызон хъулон дурӕй, уый хъауджыдӕр нӕу: зо-нут, адӕймагӕн сызгьӕрин цары бынӕй хъӕмп цары бын ӕвзӕрдӕр нӕу»80. Галуан ӕмӕ къӕсы антагонизм ӕвдыста Эсхил дӕр. Аргосаг зӕрӕдтӕ дзурынц («Орестея»):
Рӕстдзинад рухс кӕны зынгау,
Сӕгдзыд цы хӕдзар вӕййы, уым дӕр, Вӕййы хъӕрмуд сыгъдӕг удимӕ ’рмӕст. Фӕлидзы уый зӕрин бандонӕй дардмӕ, Куы фены туг ӕлдары къухтыл, уӕд. Уый исбоп мурмӕ дӕр нӕ дары, Цӕуы ӕппӕтыл дӕр йӕ бар.
(«Агамемнон», 667-773)
Традици нӕ бамынӕг ног заманты дӕр. Шандор Петефи фыста: «Галуан, цӕмӕй дӕ хъал?.. Дӕ хицау йӕ лыскъзӕрдӕ ӕмбӕхсы ӕрттиваг хӕзнатӕй... Фӕлӕ хъӕмпсӕр хӕдзары арӕх пехуымпар райгуы-ры фӕрнӕй» («Дворец и хижина»),
Ахӕм социален дихдзинад иудадзыг сыгъта Къо-стайы зӕрдӕ («Мӕгуыры зарӕг», «Друзьям-приятелям...»). Уый ӕнцой нӕ лӕвӕрдта Елбыздыхъойӕн дӕр. Ӕрымысӕм Тӕтӕрхъан ӕмӕ Хъамболаты быц-ӕу («Дыууӕ хойы»), Уыцы проблемӕ карзӕй сыс-
Х”С е н с к а Луций Анне й. Нравственные письма к Луцилию. VIII, 5.
197
тади «Амран»-ы дӕр. Фыццаджыдӕр ам ныхмӕвӕрд цӕуынц лӕгӕт ӕмӕ куырдадз. Лӕгӕтмӕ хӕстӕг у зӕппадз дӕр, се ’хсӕн ис бӕлвырд аналоги. Уыдон сты мӕлӕт ӕмӕ цагьардзинады символтӕ, сӕ уӕвы-иады уавӕртӕ. Лӕгӕты удхарӕй мӕлы Амран — сӕрибар ӕмӕ амонды нысан. Лӕгӕт у мифоп фӕлгоиц. Уый у ӕмбӕхсӕндон, сау тыхты цӕрӕн-уат, дӕлдзӕхмӕ (дӕлимонтӕм) фӕндаг. В. Топоров фыссы: «Мифологон традицийы Лӕгӕт у ӕмбӕхст ӕмӕ мидуавӕр, лӕууы ӕддаг дунейы пыхмӕ, та-лынг дуне — рухс дунейы ныхмӕ»81.
Сакралон нысаниуӕг уыд куырдадзӕн дӕр. Куырдадз ӕмӕ арт сты ӕмбаст. Абайты Васо фыссы: «Огонь, священная стихия древних иранцев, начало и основа человеческой культуры...»82. Франко Кар-дини куыд зӕгьы, афтӕмӕй куырдадз ӕмӕ йӕ бы-нат уыдысты сыгъдӕг ӕмӕ табуйаг (священные), «железо и кузнец предстают в облике сверхъестественных созидателей цивилизации»83. Елбыздыхъо ныв-ӕфтыд кӕны адӕмон традици. Уӕлимон ӕмӕ дӕлимон тыхтӕн сӕ дауӕн, сӕ архайӕн бынат у лӕгӕт ӕмӕ талынг — уым кӕнынц фыдмитӕ ӕмӕ фыдӕгъдӕуттӕ. Уыйхыгьд куырдадз у, амонд ӕмӕ фарп кӕм ӕвзӕрыпц, ахӕм рӕсугьд куыс-туат. Арт ӕмӕ хурӕн ис иу ӕрдз, хур ӕмӕ фарпӕн ис иу уидаг, иу равзӕрӕн.
8,Мифы народов мира. Энциклопедия. Т. 2. — М.: СЭ, 1988, 311 ф.
Х2А б а с в В. И, Осетинский язык и фольклор. — М.—Л., АН СССР, 1949, 52 ф.
ХЗК а р д и и и Фр а и к о. Истоки средневекового рыцарства. — М.: Прогресс, 1987, 88 ф.
198
Елбыздыхъо ацы сюжетон хаххы дӕр новатор у. Мифон мотивыл ӕфтауы зӕххон идеалтӕ. Ӕнӕфенд адӕмӕн куырдадз у «чъизи, уазал ӕмӕ афтид». Бесӕйӕн уый у амонды фӕрӕз. Бесӕ зоны царды ӕцӕгдзинад, зоны къӕс ӕмӕ галуаны ми-дис: «Ӕддейӕ рӕсугъд, мидӕгӕй ӕвзӕрдзинӕдтӕй ахуырст хӕдзӕрттӕ бирӕ ис» (II, XVI). Куырдадз у рухсы гуырӕн. Бесӕйы нысан у, хӕрам ӕмӕ фы-дад кӕм ӕвзӕрынц, уыцы талынг басӕттын — «уӕд сӕрттивдзӕн зӕрин хур талынг комӕй».
Уацмысы идейӕты сӕйрагдӕр у адӕймаджы мо-нон рӕзт. Бесӕ сси рухсхӕссӕг. Бӕстыхицау ӕргом кӕны тыхбар ӕмӕ дины нысан: Арвнӕрынгӕнӕг (залымты сӕргълӕууӕг) «Амраны хъыбылтыл (адӕ-мыл!— Дж. Ш.) арв цӕджджинагау уымӕн ӕрфӕлдӕхта, ӕмӕ талынджы уой, уӕларвы цы ис, уый ма зоной ӕмӕ талынджы ӕвзӕрой, ӕнӕуаг уой, махӕн цагъартӕ...» (III, I). Афтӕ у тыхбар ӕмӕ хицаудзинады мидис. Фӕлӕ куырдадзы рухсмӕ рӕзынц тохгӕнджытӕ. Адӕмӕн се ’рратӕ уыцы сау ӕмбӕрзӕн «хуры-хуыфи скодтой сӕ фӕттӕй, сӕ джебогьтӕй, ӕмӕ сӕм уырдыгӕй стьалытӕй уӕ-ларвон рухсы цъыртт кӕлы... Хурӕй сӕм уӕлар-вон рухс тынг парахатӕй узӕлы. Ӕгьгьӕд уал сын у! Уый рухсмӕ ссардзысты се сфӕлдисӕг Амраны. Хуры тынтӕ — сӕ фӕндаг, хур — сӕ дуар, афтӕмӕй бахиздзысты Амраны фӕдыл уӕларвмӕ», афӕлдах-дзысты сау цӕджджинаг. Ахӕм у тохы мидис авторы зондӕй. Куыст ӕмӕ тохы рӕзынц адӕм дӕр. Кусджытӕй разӕнгарддӕр чи у, уыдон бамбӕр-стой Бесӕйы нысан, амонд хӕссынмӕ сын кӕй цӕуы, уый.
199
Истори куыд ӕвдисы, афтӕмӕй тох фылдӕр хатт фӕцӕуы тыхбары сӕраппонд. Уый у хӕрамы тох. Елбыздыхъо ӕвдисы ӕндӕр тох — уый у сыгьдӕг, уый цӕуы гуманизм ӕмге амонды сӕраппонд. Амран куы суӕгьд уа, уӕд уӕларв не сбаддзӕн, фӕлӕ «зӕхх скӕндзӕн уӕларвӕй бӕллиццагдӕр, адӕмӕн фе-сафдзӕн сӕ фыдбылыз, сӕ низ». Зӕхх уыдзӕн арвӕй рӕсугьддӕр ӕмӕ рухсдӕр, адӕм сӕхӕдӕг уыдзыс-ты хуыцӕуттӕ. Цы хуызы? Уыдзысты сӕрибар, аразӕг ӕмӕ сфӕлдисӕг (творец), уыдзӕн сын ном ӕмӕ кад, се ’хсӕн уыдзӕн уарзондзинад ӕмӕ ӕмбарынад. Сӕ зонд ӕмӕ сӕ куыстӕй бӕстыл уыдзӕн фарн ӕмӕ амонд. Ахӕм хуызы уыдта Елбыздыхъо рево-люцийы ныса.н.
Амондхӕссӕг бахсыст тохы. Басаста ӕппӕт зынтӕ. Знӕгтӕн ма баззад иунӕг фӕрӕз: геройы фӕстӕмӕ фӕкӕсын кӕнын — «уыцы фӕкасты йӕ мӕлӕт ис Бесӕйӕн, йӕ мӕлӕт!» Ацы мотив дӕр мифон у. Библийы легендӕтӕй иуы Хуыцау Содом ӕмӕ Гомор-рӕйы куы сӕфта, уӕд зӕдтӕ Лот ӕмӕ йӕ бинонтӕн фӕдзӕхстой: «Цӕут хохмӕ, ӕрмӕст фӕстӕмӕ ма фӕкӕсут, науӕд бабын уыдзыстут». Уӕддӕр Лоты ус фӕстӕмӕ фӕкаст ӕмӕ фестад цӕххы цӕджындз (Бытие, 19, 24-26). Нарты кадджыты Ӕхсӕртӕгкатӕ ӕфсад кӕнынц Хуыйӕндон-ӕлдарӕй Борӕты цӕгьдынмӕ, Уырызмӕг фӕдзӕхст нӕ сӕххӕст код-та, фӕстӕмӕ фӕкаст, ӕмӕ уӕд, «ӕфсӕдтӕ цы мӕсыгӕй цыдысты, уый дуар ахгӕдта...» («Ӕх-сӕртӕгкатӕ ӕмӕ Борӕты хӕст»). Мотивы равзӕрд ныгьуылы ӕнусты тары. Елбыздыхъо ацы мотивӕн йӕ магион мидис баивта символон мидисӕй. Бесӕ бацыд фӕстаг фӕлварӕны. Уым хъӕуы уды тых ӕмӕ
200
ӕнӕцудгӕ зонд. Бесӕ у гуманист, Амраны уӕгьд кӕны адӕмы сӕраппонд, адӕмы амонд у йӕ сагъӕс, йӕ идеал. Знӕгтӕ бахъавынц уыцы ӕнкъарӕнтӕм. Лӕгӕй, дӕлимонӕй фӕдис кӕнынц: Бесӕ, ракӕс ӕмӕ фен, дӕ азарӕй адӕм куыд сӕфынц, уый. Тыхджын у ацы сценӕйы драмон психологизм, йӕ тӕмӕны бацыд архайды драматизм. Фӕрӕстмӕ знӕгты хъавд: Бесӕ бакуымдта сайын, нӕ бафӕрӕзта адӕмы зынтӕн, ракаст фӕстӕмӕ. Уый уыд йӕ састы нысан.-Тохон куы 'рлӕмӕгь вӕййы, уӕд залым йӕ тыхы бацӕуы. Арв ныннӕрыд, ныццавта сӕрибары хъайтары, лӕгӕты дуар ӕхгӕд ӕрцыд. Афтӕ ахицӕн Бесӕйы тра-геди.
Бирӕ гуырысхотӕ ӕвзӕрын кодта трагедийы финал. Критиктӕ уацмысы мидис бастой бӕлвырд историон цауыл — Октябры революцийыл. Ахӕм цӕстӕнгас уацмысӕй домдта Бесӕйы уӕлахиз ӕмӕ Амраны суӕгъд. Уый сахъат метод у. Елбыздыхъо уыд нывгӕнӕг, хӕцыд бӕрзонд эстетикон прин-циптыл, ӕмӕ йӕ уацмыс цаутӕн аивадон иллюс-траци нӕу. Драматург йӕ критикты зондыл куы цы-даид, уӕд фыццаджыдӕр фехӕлдтаид трагедийы жанры ӕууӕлтӕ, аивады закъон ӕмӕ йӕ фидауц. Дыккаг уый, ӕмӕ рацыдаид ирон таурӕгъы ныхмӕ — фехӕлдтаид адӕмон традици: мифон таурӕгьӕн дӕр ис ахӕм трагедион кӕрон. Ӕртыккаг фӕсти-уӕг уыдаид рӕстдзинады ныхмӕ рацӕуын. Ӕвзӕрдаид гуымиры, фӕлӕ раст логикон фарст: Амран ӕнӕмӕлӕт у, кӕд суӕгъд и, уӕд кӕм и?..
Бердзенаг мифты Прометейы фӕстагмӕ суӕгьд
201
кодта Геракл, хӕдбар титан бафидыдта залым Зев-симӕ. Уыцы сюжетыл Эсхил ныффыста дыккаг трагеди (абонмӕ не 'рхӕццӕ). Уым диссагӕй ницы ис. Эсхил уыд йӕ заманы хъӕбул, ӕууӕндыд хуыцӕутты рӕстдзинадыл, кӕд сын сӕ фыд-ракӕндтӕ ӕвдыста, уӕддӕр. Ног рӕстӕг домдта ног цӕстӕнгас миф иртасынӕн. Мифы кӕроныл разы нӕ уыди Шелли ӕмӕ фыста: «Раст зӕгьгӕйӕ, мӕ зӕрдӕйӕн тынг ӕнад уыдис ахӕм лӕмӕгъ райхӕлд — адӕмы Сӕрхъызой ӕмӕ сӕ Тугцъиры бафидыд. Мифы морален интерес, Прометейы уд-хар ӕмӕ ӕнӕсӕттондзинад кӕй бӕрзонд кӕнынц, уыцы идейӕ ӕрбайсӕфид, герой йӕ сӕрыстыр ныхӕ-стыл йӕ зӕрдӕ куы сивид ӕмӕ йӕ амалджын мӕнгард знагӕй куы фӕтӕрсид, уӕд»84.
Ахӕм хуызы каст Елбыздыхъо дӕр ирон мифмӕ ӕмӕ йын адӕрсгӕ фӕлгьуыдта йӕ моралон мидис. Ирон таурӕгъ реалистондӕр у библиаг легендӕйӕ дӕр: уым Чырысти райгас — суӕгьд ис адӕмы ирв-ӕзынгӕнӕг, фӕлӕ дыууӕ мин азы дӕргьы нӕ зыны ӕфхӕрд адӕммӕ, нӕ сӕм хӕццӕ кӕны йӕ рӕстдзинад, нӕ сын хӕссы сӕрибар ӕмӕ амонд.
Елбыздыхъо уыд ног дуджы поэт, йӕ заманы фылдӕр ӕмӕ хъӕздыгдӕр уыд историон фӕлтӕрдцзинад ӕмӕ дзы зыдта хатдзӕггӕ кӕнын. Уый сӕрибарыл тох ӕвдисы историон цауты нӕ, фӕлӕ таурӕгъон-эпикон нывты. Уацмысы 3-аг акт ногӕй реалон нывтӕй рахызт таурӕгьон-символон нывтӕм, архайд дӕлвӕзтӕй схызт уӕлхох дауӕнтӕм, сюже-
МШ е л л и. Избранное. — М.: ГИХЛ, 1962, 13 ф.
202
ты нывӕст сси уылмонц патетикой. Бесӕ йӕхӕдӕг сси зынгхӕссӕг титан, Амраны халдих — уыцы рӕзт уыди йӕ монон уӕлахиз. Фӕлӕ уӕддӕр баззад адӕймагӕй, фӕцудыдта ӕмӕ ссардта йӕ мӕлӕт.
Бирӕ сты сӕрибары знӕггӕ, бирӕ тых ис залым ӕмӕ йӕ хъузӕттӕм, куырм ӕмӕ къуырма сты та-лынджы цагьартӕ. Адӕмы фылдӕр нӕ зонынц сӕ уавӕр, нӕ хатынц кад ӕмӕ амонд, сӕ зонд ӕмӕ сӕ удтӕ сты эгоизмы дӕлбар. Уыдон цӕттӕ не сты зиу-уон цардмӕ, фӕччыгьӕд сын фидар хӕцы сӕ рохтыл ӕмӕ сӕ иппӕрд кӕны ӕхсӕны хъуыддӕггӕй, иумӕй-аг амондӕй. Уыдон нырма хӕцынц сӕ залымы фарс, цӕуынц сӕ хӕрзгӕнӕджы ныхмӕ. Тохы нысан у уыдон зонд срухс кӕнын, сӕ удтӕ ссыгъдӕг кӕнын, сӕ на-мыс ӕмӕ се ’фсарм райхъал кӕнын. Ӕфхӕрд адӕмӕн нӕй Геракл ӕмӕ Ирвӕзынгӕнӕг. Сӕ хъысмӕт аразӕг сӕхӕдӕг сты, сӕ мадзал — сӕ монон рӕзт. Дзӕгьӕлы нӕу Амраны хъизӕмар, дзӕгьӕлы нӕу Бесӕйы мӕлӕт: фӕзынд сын фӕдонтӕ — сӕ зонд ӕмӕ сӕ уд кӕмӕн срухс, ахӕм зиууонтӕ ӕмӕ тохонтӕ. Трагеди нӕ фӕци катастрофӕйӕ, йӕ финал у оптимистон, гимн, уый нӕ ӕууӕндын кӕны адӕймаджы стырдзинадыл, фидӕ-ны фарн ӕмӕ сӕрибарыл. Уый нӕу социален утопи, уый у моралон ӕмӕ историон оптимизм.
Ацы трагедийы ӕххӕстӕй нывӕфтыд ӕрцыд Ел-быздыхъойы гуманизм. Фыссӕгӕн йӕ сагьӕс уыд удхаргӕнӕг адӕмыл. Сӕ царды нысан у амонд. Амондӕн ис ӕртӕ мадзалы: Рухс, Рӕстдзинад ӕмӕ Сӕрибар. Уыдон сты ӕмсӕр ӕмӕ ӕмдзӕрин. Уыдон не сты Хуыцауы лӕвар, уыдон ӕвзӕрынц адӕмӕн сӕ куыст, сӕ тох ӕмӕ сӕ цардӕй.
203
* * *
Елбыздыхъо уыд разагъды лӕг, куырыхон фыссӕг. Ирон монон царды йӕхӕдӕг басгуыхт зӕххон Амран. Йӕ иу уацы фыста: «Рухс куы 'рмынӕг вӕййы, уӕд ын йӕ бынат бацахсы та-лынг» (II, 100). Елбыздыхъо Амранау уыд рухсхӕссӕг. Афонтӕ ивынц, фӕлӕ нӕ мынӕг кӕны йӕ цырагь, — уый мах хизы рӕстӕджы хуыдалынгӕй, хизы нӕ Бӕстыхицау ӕмӕ йӕ цагьар-ты тыхбарӕй, хизы нӕ лӕгӕты уавӕрӕй. Елбыздыхъо нӕм ӕркодта рӕсугьд Ныфс — уый нӕ кӕны цардхъом ӕмӕ сагъӕсджын, уый нӕ домы ӕфсарм ӕмӕ ӕхсар, уый нӕ хоны рухсмӕ, адӕймаг уӕздан ӕмӕ рӕсугъдӕй кӕм рӕзы, уыцы фӕндагыл.
Елбыздыхъо цыдис Бесӕйы фӕндагыл. Уый уыд трагикон фӕндаг: стыр хъуыддаджы стыр удхар ис. Фӕлӕ уыд кады фӕндаг. Йӕ сагъӕс уыдыс-ты, «хӕрзты хӕзнадонмӕ ӕвӕрынмӕ цы хъуыддӕгтӕ хӕсдзыстӕм, уыдон» (II, 137). Бантыст ын уыцы хӕрзтӕ скӕнын, ӕмӕ дзы нӕ адӕм сты буц ӕмӕ сӕрыстыр.
1997 аз
204
ТОХ ӔМӔ СӔРИБАРЫ ЗАРӔГГӔНӔГ
(Пээдиаты Цомахъ)
I
Цард ӕмӕ рӕстӕг цӕуынц ивгӕ. Ӕхсӕнадимӕ ивынц идейон ӕмӕ эстетикон принциптӕ дӕр. ; Ног хуызы аргъгонд цӕуы историон цаутӕн, аива-дон фӕзындтӕн, ног фӕлтӕр арӕх ӕндӕр цӕстӕй акӕсы культурӕмӕ, ӕгъдау ӕмӕ намысмӕ. Фӕлӕ ивӕн нӕй факттӕн, нӕй раздахӕн рӕстӕг ӕмӕ цаутӕн. Уыдонмӕ кӕсын хъӕуы историон цӕстӕнгасӕй, аргь кӕнын сын хъӕуы объективен фӕрӕзтӕй, хъӕуы сын сӕ мидис равзарын, сӕ аххосӕгтӕ ӕмӕ сӕ фӕстиуджытӕ раиртасын.
Г Ирон литературӕйы историйы Гӕдиаты Цомахъы хуыдтой тох ӕмӕ сӕрибары зарӕггӕнӕг, револю-цийы фидиуӕг. Афтӕ уыд хъуыддаг ӕмӕ йын ивӕн нӕй. Революци у ӕхсӕнадон фӕзынд, царды быц-ӕуты ӕрдзон райрӕзт. Стыр поэт Виктор Гюго фыста: «Абоны тох у сомбоны фарн. Сӕрибар ӕрмӕст тохӕй ӕвзӕры. Революци рӕстдзинад у. Бар-тыл кӕм тох кӕнынц, уыцы баррикадӕйы фӕстӕ фӕзыны сӕуӕхсид»1. 1910 азы Генрих Манн лзыр-
'Г ю г о В. Собр. соч. в 15 томах. Т. 14. — М.: ГИХЛ, 1956, 613 ф.
205
дта: «Сӕрибар у зонды бӕрзондцӕр нысан, адӕй-маджы ӕппӕт идеалты сӕр. Сӕрибар у змӕлд... Сӕри-бар лӕг рӕстдзинадыл афтӕ ӕнувыд у, ӕмӕ нӕ быхсы хицӕн бартӕ (неравенство). О, сӕрибар у ӕмбарад»2. Уыцы хъуыдытӕ уыдысты Гӕдиаты Цо-махъы идеалтӕ дӕр, ирон поэт цард ӕмӕ тох кодта уыдон сӕраппонд.
Абон демократийы гамхуд чи хӕссы, уыдон ӕппӕт мадзӕлттӕй фауынц революци, зыгьуыммӕ фӕлдахынц истори, идеализаци кӕнынц паддзахы заман. Ӕвдисынц ӕй афтӕ, цыма уыд фарны рӕстӕг, нӕ бӕстӕ уыд дзӕнӕты дыргъдон, нӕ адӕмӕн уыд хъӕздыг ӕмӕ рухс цард. Уыдон сты мӕнг ныхӕстӕ.
Политикӕ ӕмхиц нӕу рӕстдзинадмӕ. Ныры «де-мократтӕ» Къостайы ном скодтой иударон, фӕлӕ йын рох кӕнынц йӕ хъуыдытӕ. Махмӕ хъуысы стыр поэт, гуманист ӕмӕ революцией демократы хъарӕг: «Нӕ хӕхтӕй, нӕ тыгьд быдыртӕй ӕмхуызон нӕ иуӕн дӕр нӕй...» Хъуысы нӕм «Сидзӕргӕс»-ӕй мӕгуырты хъарӕг, хъуысы нӕм «хӕфсыты уасын», Хуыцауы комытӕф кӕмӕ уыд, уыцы Хъуыбадыйӕн йӕ къахы скъуыдтӕй. Хӕддзутӕ ӕмӕ ӕхсины лӕгтӕ Ирыс-тонӕн уыдысты ӕлдӕрттӕ, ӕмӕ йӕ риуӕй хъуысти хъӕрзын... Къоста хуымӕтӕджы нӕ кодта фӕдисы хъӕр: «Фидар рӕхыстӕй нын не уӕнгтӕ сбастой, Рухс кувӕндӕттӕй хынджылӕг кӕнынц!..»
Нӕ уыд ӕмбарад, — зонӕм ӕй «Мӕгуыры зарӕг»-ӕй. Уыйадыл нӕ уыд рӕстдзинад, рухс ӕмӕ сӕри-
2М а и н Г с н р и х. В защиту культуры. Сб. статей. — М.: Радуга, 1986, 170 ф.
206
бар. Уымӕ гӕсгӕ куырыхон лӕгтӕ, патриоттӕ ӕмӕ гуманисттӕ тох кодтой ӕмбарады сӕраппонд. Гюго фыста Джузеппе Гарибальдимӕ: «Вы — герой. Нет славы выше вашей... Вы опоясены мечом Освобождения... Вы не муж войны, вы борец за мир. Почему? Потому что вы борец за свободу. Сперва свобода, потом мир, сперва свет, потом жизнь...»3 Афтӕ хъуыды кодта стыр Къоста дӕр. Уый мӕстӕлгьӕдӕй дзырдта бонджынтӕн:
Вы жизнь превратили в забаву.
Гнушаетесь честным трудом И, совесть меняя на славу, Насилье зовете судом.
Вы были всегда палачами И прав, и свободы чужой, Топтали святыни ногами. Вы создали право владенья, Где так обездолен народ...
Къоста уыдта революцийы змӕлд, адӕмы тох, зыд-та сын сӕ бӕрзонд нысан ӕмӕ фарста: куыд сабыр кӕнон ӕз Библийы ныхӕстӕй, фарны бонӕн туг-ӕйдзаг сӕуӕхсид чи судзы, уыцы тохгӕнӕг адӕмы?..
Минуты сочтены, повсюду бьют тревогу...
Уж брезжит луч зари, играя на штыках...
Сӕххӕст уыдзӕн уыцы стыр тохы бӕрзонд нысан, банцайдзӕн хӕст, ӕмӕ уӕд райдайдзӕн зонд, куыст ӕмӕ ахуырады дуг.
’Г ю г о В. Амыид чиныг, 597 ф.
207
И обновленный мир отдастся вечно миру, С презреньем бросив нож, запекшийся в крови... Ие упрекай меня! — Ия настрою лиру Тогда для равенства, свободы и любви...
Куыд уынӕм, афтӕмӕй кӕрӕдзимӕ хӕстӕг лӕууынц Гюго ӕмӕ Къостайы хъуыдытӕ. Стыр демократтӕн революци уыд тыхми тыхмийы ныхмӕ, уыди сын аразӕн фӕрӕз, сӕ тохӕн уыд бӕрзонд гуманистон нысан: ӕмбарад, сӕрибар ӕмӕ фарн царды фӕтк скӕнын.
Къостайы революцион-демократон идейӕтӕ ирон литературӕйы систы фидар ӕмӕ ӕнӕхӕлгӕ традиции. Дарддӕр сӕ ӕппӕты ӕнтыстджындӕрӕй чи хаста, уый уыд Гӕдиаты Секъайы фырт Цомахъ (1882-1931).
Щомахъ ӕхсӕнадон цард ӕмӕ сфӕлдыстадон аренӕмӕ рацыд стыр тохы заманы. Уый уыд ца-утӕн сӕ тӕмӕны, уыдис адӕмы астӕу, рӕзыд идей-он ӕмӕ революцией тохы уавӕрты, уым ӕхсыс-тысты йӕ удыхъӕд ӕмӕ йӕ зондахаст. Уырыссаг ли-тературӕйы историктӕ фыссынц: «В предреволюционную и революционную эпоху возникает новый тип поэта, который, осознав себя частицей народной массы в ее неудержимом порыве к свободе, подчинял свое художественное творчество насущным задачам публицистической пропаганды»4. Уыцы фӕлтӕрӕй уыдис Цомахъ дӕр. Уӕздан уарзондзи-над уагъылыйы дидинӕг кӕмӕ каст, зӕрдӕбын
4История русской литературы в 4-х томах, Т.1У, — Л.: Наука, 1983, 402 ф.
208
сагъӕстыл кӕй ӕфтыдта, уыцы поэты бахъуыд тызмӕг зарджытӕ кӕнын.
Революци сӕвзӕрд кълассон ахастытӕй, фӕллой-гӕнджытӕ ӕмӕ бонджынты быцӕутӕй, мӕгуыр ӕмӕ хъӕздыг царды контрасттӕй ӕмӕ сси реалон фӕзынд. Уымӕн нал уыд бауромӕн, нӕ дзы уыд иуварс лӕууӕн патриот ӕмӕ гражданинӕн. Суанг символист Валерий Брюсов дӕр банкъардта рӕстӕджы домӕнтӕ ӕмӕ фыста: «Уӕдӕ ӕрцыд революци!.. Ныр аив нӕу ӕндӕр истӕуыл дзу-рын». Ӕндӕр хатт йӕ фыстӕджы монархист Г. Чул-ковӕн зӕгьдзӕн: «Салам дын ӕрвитын революцийы бонты... Либерален дзӕнгӕда мын цас ӕнад у, уыйас мын ӕхцон у революцией архайд»5.
Цомахъ бацыд уыцы архайды, куыста уӕлмонц ӕмӕ хъазуатонӕй. Нӕ уыд террорист. Йӕ хотых уыд хӕцӕнгарз нӕ, фӕлӕ рӕстдзинады ныхас. Бавзӕрста хъаймӕтон зынтӕ, фӕлӕ йӕ мӕлӕты бонмӕ ӕну-выд уыдис адӕмы фӕндиӕгтыл, революцийы идеал-тыл.
II
Къамӕй нӕм кӕсы цӕхӕрцӕст лӕппу. Раст цыма романтикой кинонывӕй номдзыд мушкетер фӕзынд, афтӕ. Йӕ уынд нын ӕвдисы йӕ ныфс, йӕ уӕлмонц, йӕ уды хъару. Йӕ цӕстыты судзынц уарзт ӕмӕ зонды цӕхӕртӕ. Уый у намысы лӕг, ӕнӕлаз ӕмӕ ӕхсарджын рыцарь. Дзурынц, зӕгъгӕ, номӕвӕрӕг
5История русской литературы в 4-х томах, Т.1У, — Л.: Наука, 1983, 494 ф.
209
дӕсны у. Нӕ фыдӕлтӕ «цомахъ» хуыдтой сырдты паддзахы. Цомахъ домбайау уыд сӕрыстыр, сӕри-бар ӕмӕ фидар. Фӕци фыдӕвзарӕнты, фӕлӕ нӕ ба-саст, йӕ намысыл нӕ бауагьта къӕм абадын. Цы-фӕнды уавӕрты дӕр бӕрзонд хаста адӕймаджы ном, уыд тохгӕнӕг — сӕрибар ӕмӕ рӕстдзина-дыл, куыста ирон культурӕйы сӕраппонд.
р" Цомахъ райгуырд 1882 азы 14 январы Ганисы, Хъуды комы. Уыцы ком у ӕмбисонды рӕсугъд бӕстӕ, фӕлӕ зынвадат, уӕлдайдӕр зымӕгон рӕстӕджы — нывӕфтыдӕй йӕ ӕвдисы Секъайы ӕмдзӕвгӕ «Зымӕг Ирыстоны». Хъуд у таурӕгъты бӕстӕ. Уым ирон адӕм фыдӕй-фыртмӕ цардыс-ты тохы уавӕры. Тох кодтой ӕрдзы тызмӕг тых-тимӕ царды сӕраппонд, тох кодтой знӕгты ныхмӕ сӕрибар ӕмӕ намысы сӕраппонд. Фӕлӕ комы адӕм бӕрцӕй уыдысты чысыл, нӕ сын уыд ӕндӕр кӕмттӕй ӕххуысгӕнӕг ӕмӕ зынтӕй фӕрӕзтой гуырдзыйы ӕлдӕрттӕм ныхмӕ лӕууын. Секъа иу ӕмдзӕвгӕйы фыста хъыгзӕрдӕйӕ:
Мӕ гуырӕи бӕстӕ Фӕци мӕ фӕстӕ Хадӕн ривӕддон.
Ӕрцыд, Секъа цӕмӕй тарст, уыцы стыр бӕллӕх. Куырыхон поэт фӕдзӕхста йӕ адӕмы: «Нӕ фы-дыбӕстӕ нын куы байсой, — Сау хох ныккӕндзӕн ӕрдиаг». Ныр Хъуды ком ӕгасӕй дӕр баззад хадӕн — гуырдзыйӕн. Сау хох ӕрдиаг кӕны, хъарӕг кӕнынц Ганисы сӕрмӕ Азау ӕмӕ Таймуразы бӕлӕстӕ, скъуыдтӕ кӕны Амраны лӕгӕт, дзына-
210
зынц Хъуды абырджыты сӕрибар хӕтӕнтӕ... Фӕлӕ сӕ чи хъусы?!
Секъа йӕ бинонтимӕ цардагурӕг рацыд Цӕгат Ирыстонмӕ. Куыста алы хъӕуты, амал кодта мам-ӕлайы къӕбӕр. Фӕлӕ уыцы ӕдзӕллаг уавӕрты дӕр йӕ цӕуӕты арӕзта ахуыры фӕндагыл, амыдта сын адӕмӕн лӕггад кӕнын, рӕстдзинад агурын, сӕрибар хъахъхъӕнын. Цомахъ ахуыр кодта Джыз-ӕлы райдайӕн скъолайы, стӕй Дзӕуджыхъӕуы дины скъолайы. 1903 азы каст фӕци Стъараполы дины семинар ӕмӕ бацыд Дерпты университеты историон-филологон факультетмӕ (ныр Тарту). Бӕстӕйы рагондӕр университетмӕ бахауынӕн хъуыд арф ӕмӕ бирӕ зонындзинӕдтӕ, ӕмӕ хӕххон лӕппуйӕн уыцы хъуыддаг дӕр уыд сгуыхты нысан.
Райдыдта фыццаг уырыссаг революци. Цомахъ архайы студентты змӕлды. Пъӕлицӕ зилы йӕ фӕдыл. Поэт-патриот иудадзыг сагъӕс кӕны йӕ адӕмы хъысмӕтыл, йӕ зӕрдӕ ӕхсайы Ирыстонмӕ. Ӕрыздӕхт йӕ райгуырӕн бӕстӕм. Ӕрыгон лӕппуйы хъуыди царды фӕрӕзтӕ, хъуыди йӕ пъӕлицӕйы раз йӕхи раст кӕнын ӕмӕ Джызӕлы райдыдта ахуыргӕнӕгӕй кусын. Ӕвзӕр нӕ куыстой фӕдыс-муд ӕмӕ дзырдхӕсджытӕ дӕр. Ӕмӕ Цомахъ йӕ куыстӕй фӕхауд — систой йӕ. Фӕлӕ лӕг амал-джын у. Ӕнувыддӕр ӕмӕ ныфсджындӕрӕй бацыд ӕхсӕнадон ӕмӕ рухстауӕн куысты. Ӕмбӕлтты къор-димӕ уадзын райдыдтой фыццаг ирон газет. Рад-той йын хуымӕтӕг, фӕлӕ ирд ном — «Ирон газет». Йӕ фыццаг номыр рухсмӕ фӕзынд 1906 азы 23 июлы. Уый уыд зӕрдылдаринаг бон ирон адӕмӕн. Цомахъ зыдта газеты ахадындзинад, хуыдта йӕ
211
«ӕхсӕнадон уынаффӕ ӕмӕ зондахасты фыццаг скъо-ла», ӕмӕ куыста зӕрдиагӕй. «Ацы бонты мӕ рӕстӕг ӕмӕ мӕ зӕрдӕ ӕгасӕй дӕр дӕттын ирон газетӕн, — фыста Цомахъ Наталия Мусьпанмӕ. — Мӕ зонд ӕмӕ мӕ тыхтӕ хӕссын уымӕн нывондӕн».
Цомахъ революцион цауты цы хуызы архайдта, уымӕн нӕй бӕлвырд ӕвдисӕнтӕ. Уыйхыгьд бӕрӕг у йӕ поэтикон ӕмӕ публицистон куыст. Газетой уацты Цомахъ ӕвдыста Уӕрӕсейы политикой уавӕр, ӕргом кодта революцион змӕлды аххосӕгтӕ, тохгӕнӕг адӕмы нысан. Уый фыста: «Нал ис цӕрӕн, — зӕгьынц адӕм, — фыццаджы цардӕй. Нал фӕразӕм нӕ тыхстӕй, нӕ тухитӕй. Нӕ маст нӕ хъуырмӕ схӕццӕ... Ӕнӕвгъау нӕ ӕфхӕрдтой, ӕнӕвгьау нӕ хъыг дардтой рагӕй дӕр. Ницӕуыл нымад уыдыстӕм, ӕлдариуӕг чи кодта, уыцы тых-джынты цӕсты. Уӕлӕмӕ скаст нӕ нӕ уагътой, фӕстӕмӕ ныл хӕцыдысты, нӕ ауӕрстой адӕмыл». Дарддӕр Цомахъ ӕвдисы революцион уавӕр, адӕмы социален зондахасты рӕзт, сӕ тохы нысан: «Адгем бамбӕрстой, хицаудзинад уӕларвӕй ӕрхаугӕ кӕй нӕу, уый ӕмӕ райдыдгой хӕцын — чи дзыхӕй, чи фыс-сынӕй, чи та хъуыддагӕй. Хицӕуттӕ ӕрмӕст, цас фылдӕр ратоной, уый мӕт йеддӕмӕ ницы кӕнынц, адӕмы цард нӕ зонынц, адӕмы маст сӕ зӕрдӕмӕ нӕ исынц. Падцзахады тӕрхондоны та хъуамӕ уой адӕмӕн йӕхи ӕвзаргӕ, йӕхицӕй ист лӕгтӕ»6. Цомахъы ных-ӕсты ирдӕй зынынц тыхбары мидис хицауады ӕу-уӕлтӕ, социален контрасттӕ ӕмӕ быцӕуты рӕзт.
‘Цомахъ. Уӕрӕсейы цард. — Ирон газет, 1906 азы 27 июль, 2 №.
212
Цомахъ уыд адӕмы хъӕбул, уыд патриот ӕмӕ гуманист, уымӕ гӕсгӕ йӕ бон нӕ уыд адӕмы ӕфхӕрд быхсын, хицауады фыдракӕндтӕм кӕсын. Уый сидт, цӕмӕй адӕм сӕ бартӕ райсой сӕхи къухтӕм, зӕхх лӕвӕрд ӕрцӕуа, чи йӕ кусы, уыдонӕн; домдта социален рӕстдзинад ӕмӕ ӕмбарад — хъуамӕ адӕмӕй «закъоны раз хъауджыдӕр мачи уа», хъу-амӕ хӕдхӕцӕг паддзахад ивд ӕрцӕуа адӕмон хи-цауадӕй, хъуамӕ фӕллойгӕнджытӕ уой бӕстӕйы ӕцӕг хицӕуттӕ. Уыдон уыдысты хуымӕтӕг де-мократон домӕнтӕ, фӕлӕ сын уыцы ӕхсӕнадон уавӕры уыд революцион нысаниуӕг.
«Ирон газет»-ы тых бамбӕрстой бонджынтӕ ӕмӕ сӕ хъузонтӕ дӕр. Уыдон дзырдтӕ хастой инӕ-лар-губернаторы къӕнцылармӕ, жандармты управле-нимӕ. Фыстой: «Ирон бунтгӕнджыты къорд газет уадзын куы байдыдтой, уӕдӕй фӕстӕмӕ Ирысто-ны ӕнцойдзинад нал ис, адӕм газет кӕсын куы райдыдтой, уӕдӕй фӕстӕмӕ хъалон нал фидынц ӕмӕ бегарайы нал цӕуынц, хъӕуыхицӕуттӕм ӕмӕ старшинатӕм нал хъусынц, сӕхи цӕттӕ кгснынц сыстадмӕ»7. Уыйадыл хицауад газет фӕазымджын кодтой, ӕдгӕрзтӕ сыстадмӕ сиды, зӕгьгӕ, ӕмӕ йӕ сӕхгӕдтой фарӕстӕм номыры фӕстӕ.
Цомахъ аздӕхт Тартумӕ. Ам ӕй ӕрцахстой 1908 азы 7 мартъийы, ӕхсӕвы. Дыууӕ азы фӕбадт Реве-лы (Таллины) ахӕстоны, стӕй хаст ӕрцыд Сы-бырмӕ цӕрӕнбонтӕм.
7Г ӕ д и а т ы Цомахъ. Уацмыстӕ. — Орджоникидзе, 1959, 402 ф.
213
Хает поэты трагикон уавзер нын хуызджын нывты ӕвдисы Секъайы ӕмдзӕвгӕ «Цъиу йӕ лӕппы-ныл хъарӕг кӕны». Уый у ӕцӕг хъарӕг, уым ис зӕрдӕхалӕн катай, судзаг рыст, ӕвидигӕ хъынцъым.
Загьтон дын: ма тӕх, нырма лӕппын дӕ, Хорз.нӕма зоныс уарын афонтӕ...
Ныр мӕ сау зӕрдӕ цӕгаты мигъмӕ Ӕхсӕвӕй-бонӕй кӕугӕ дзыназы...
Кӕд дӕ сау тӕнхъуын, цыбыр коцора Цӕргӕс бындзыггай йӕ ныхтӕй исы;
Кӕд дӕ сонт буар, додой мӕ къона, Цӕгаты бӕсты ихӕпӕй ризы...
Хъарӕг равзӕрд фыццаг тӕлмӕнтӕй, ӕнӕнхъӕлӕджы уӕззау хабарӕй. Фӕлӕ куырыхон Секъа^ зыдта рыст уромын дӕр ӕмӕ ныфс раттын дӕр. Йӕ иу фыстӕджы Цомахъӕн ныфсытӕ ӕвӕры ӕмӕ фыссы: «Дӕ зӕрдӕ рухс уӕд. Лӕджы сӕрыл цы нӕ 'рцӕудзӕн, ахӕм нӕй. Хъынцъым ӕвзӕр ус кӕны, хорз усӕн дӕр худинаг у хъынцъым кӕнын. Цалынмӕ хъуыддаг ӕрцӕуа, уалынмӕ хъахъхъӕн, куы ’рцӕуа, уӕд ыл хъыг нал хъӕуы»8. Ахӕм зонды ныхӕстӕ Цомахъӕн лӕвӕрдтой ныфс ӕмӕ тых.
Поэт-патриотӕн йӕ удлӕууӕн уыдысты йӕ адӕм ӕмӕ йӕ райгуырӕн бӕстӕ, цӕрыны монц ын лӕвӕрдтой йӕ тохы нысан ӕмӕ йӕ бӕрзонд идейӕтӕ. Ахӕстоны дӕр нӕ басаст, йӕ зӕрдӕ не сивта йӕ идеалтыл. Иу ӕмдзӕвгӕйы фыста:
Т ӕ д и а т ы Секъа. Уацмыстӕ. — Дзӕуджыхъӕу: Ир, 1991, 546 ф.
214
Куыд бирӕ дӕ уарзын, мӕ райгуырӕн бӕстӕ! Мӕ иубӕстон адӕм, куыд тынг дӕ мысын! Ӕнӕбар зын раны уӕ феныны ныфсӕй, Уӕ койӕ, уӕ дзырдӕй мӕхиуыл хӕцын.
Сӕрибар ӕмӕ намысы рыцарӕн уыд ӕндӕр ныфс дӕр — тыхджын ӕмӕ сыгъдӕг уарзондзинад. Лӕгӕн йӕ уарзт вӕййы йе ’хсар ӕмӕ йӕ намысы ӕмсӕр. Ӕцӕг уарзт адӕймаджы кӕны бӕрзонд, рӕсугъд ӕмӕ уӕздан. Цомахъ хайджын уыд уыцы алӕмӕты ӕнкъарӕнӕй, уый йӕ кодта цардбӕллон, тыхджын ӕмӕ амондцжын. Нартӕ Батрадзы лӕгдзи-над фӕлвӕрдтой, ӕхсар ӕмӕ гуыбыныл хӕцынӕй уӕлдай, сылгоймагмӕ йӕ ахает куыд у, уымӕй дӕр. Европӕйы рыцартӕн уарзт уыд лӕгӕвзарӕн. Уыцы фӕлварӕны Цомахъ ӕмӕ Наташӕ Мусьпан сӕхи равдыстой уӕздан ӕмӕ намысджынӕй.
Цӕвиттойнаг сты уыдон ахастытӕ. Базонгӕ сты Стъараполы. Сылгоймӕгты гимназы ахуырдзау чыз-джытӕ сӕ цӕрӕнуатмӕ цыдысты, аргьуаны раз цы хъӕд уыдис, уый астӕуты. Уым сӕм къӕйныхӕй дзырдӕппарӕн кодтой ӕнӕуаг лӕппутӕ. Иуахӕ-мы Цомахъ уым фӕци ӕмӕ бафхӕрдта ӕфхӕрджы-ты. «Ӕз хӕдзары зӕрдиагӕй дзурын райдыдтон ӕнӕзонгӕ семинаристы уӕздандзинадыл, — фыссы йӕ мысинӕгты чызг. — Радзырдтон, зӕгъын, уый уыди бӕрзонд, саулагъз, йӕ сӕрыхъуынтӕ — бӕзджын ӕмӕ пух, йӕ цыд — сӕрыстыр. Йӕ уӕлӕ-дарӕсы кой куы ракодтон (уыдис ыл дӕрдцжын, хуызивд пальто, ӕвӕццӕгӕн ӕй рагӕй дардта ӕмӕ йын сцыбыр, уӕлдай цыбыр та йын уыдысты йӕ дыстӕ), уӕд нӕ хъӕуккаг семинарист сцин кодта:
215
«Уый Гӕдиаты Мишӕ у, нӕ поэт, иу къласы ахуыр кӕнӕм!»9. Цомахъ, ӕнӕмӕнг, ӕмгӕрттӕн уарзон уыд, йӕ уӕздандзинад сын уыд зындгонд ӕмӕ ӕхцон.
Базонгӕ сты Цомахъ ӕмӕ Наташӕ. Чызг ра-зынд ныфсхаст, сӕрӕн ӕмӕ ӕнувыд. Цомахъмӕ цыд Ревелы ахӕстонмӕ, фӕстӕдӕр та Сыбырмӕ. Уый ног хуызы равдыста декабристты номдзыд устыты цӕвиттойнаг сгуыхт. «Любовь — это желание жить», — загьта Максим Горький. Уарзты фӕрцы Цомахъ ӕмӕ Наташӕ басастой зындоны хъизӕмар.
Уӕззау уавӕрты Цомахъ фӕнизджын. Цӕ иу фыстӕджы фыссы Мусьпанмӕ: «Абон мӕхи хуыздӕр ӕнкъарын; фӕлӕ райсом, райсом та мӕ хъӕлӕсӕй туг куы скалон, хъызты ме 'нгуылдзтӕ хырхы къу-хыл куы ныссӕлой бӕлӕстӕ калгӕйӕ, уӕд афтӕ фӕлмӕн ӕмӕ зӕрдӕбынӕй ныффыссын мӕ бон нал бауыдзӕн». Нӕ ахуыссыдысты ахӕм уавӕрты дӕр сӕ уарзт ӕмӕ сӕ ныфс. Хъыг ӕмӕ цин ивынц кӕрӕдзи. Цомахъ йӕ мысинӕгты ӕрымысы иу ӕхцон хабар: «Ӕз бадын сенӕйы, рудзынджы раз. Хъарм у: згӕ ӕфсӕйнаг пецы судзы арт... Пасылкӕ! Пасылк-ӕйы — газеттӕ... Кӕцӕй?.. Ӕнӕбӕрӕг дард ранӕй мыл узӕлы уарзон фӕлмӕн цӕстӕнгас, хуры тынау мӕ рӕвдауы дард мидбылхудт... Пасылкӕ къаддӕр цӕмӕй ласа, уый тыххӕй газетты кӕрӕттӕ ӕмӕ хъусинӕгтӕ сты лыггонд. Рыст сӕрыл уарзон къухы аныдзӕвд куыд ӕхсызгон вӕййы, афтӕ цавӕрдӕр циндзинад цӕуы зӕрдӕмӕ ӕмӕ йын
’Ггедиаты Наталья (Мусьпап Н. И.). Мысинӕггӕ Цомахъы тыххӕй. — Фидиуӕг, 1982, 1 №, 79-80 ф.
216
ныфс ӕвӕры. Уарзондзинады ӕнкъарӕнтӕ. Газеты рӕнхъытӕ, дард царды хабӕрттӕ згьорынц... Мӕ зӕрдыл ӕрлӕууыдысты, ахӕстоны цы азты бадтӕн, уыдон... Уый фӕстӕ та—этаппы фӕндаг... Ӕнӕн-хъӕлӕджы фембӕлдтытӕ, ӕнӕнхъӕлӕджы ныхӕс-тӕ... Ӕмӕ мӕм иудадзыг дӕр афтӕ каст, цыма мӕ-нӕй царды ӕхсӕн ӕмыр сау къул ис. Фӕлӕ мӕнӕ ныр, газеттӕ куы кӕсын, уӕд мӕм афтӕ кӕсы, цыма та, кӕмдӕр дард цӕджджинагау цы цард фыцы, уымӕ фӕхӕстӕг кӕнын. Ӕхсызгон ӕнкъарӕнтӕ... Ӕмӕ та фӕстӕмӕ мӕ зӕрдӕйы буцдзинад фӕзынд. Мӕ зӕрдӕ мӕм афтӕ дзуры, цыма мӕ хуры тын батавта асӕст бон»10. Уарзт басаста низ ӕмӕ хъизӕ-мар. 1913 азы 17 февралы Тайшеты аргъуаны Цо-махъ ӕмӕ Натальяйыл саргъуыдта сауджын.
Лӕджыхъӕд зынты разыны. Цомахъ Сыбыры дӕр царди йӕхи фӕллойӕ. Куыста хъӕдкалӕнты, ахуыр кодта адӕмы сывӕллӕтты, йӕ зонын-дзинӕдтӕ цас амыдтой, уымӕй дзӕбӕх кодта рын-чынты ӕмӕ адӕмӕн уыд уарзон адӕймаг. На-ташӕ йӕ фыццаг хатт Цӕгат Сыбыры куы агуырдта, уӕд ын быраныл кусджытӕ ӕхсызгонӕй загътой: «А-а! Уый Михал Ягорычӕй зӕгъыс? Уый та куыннӕ зонӕм! Уый нӕ ахуыргӕнӕг дӕр у ӕмӕ нӕ дохтыр дӕр. Уый не ’ппӕтӕн дӕр ӕххуысы лӕг куы у, искуы ма йӕ нӕ зонӕм!“.
Сыбыр, зонд ӕмӕ тых кӕм сӕфынц, ахӕм зын-дон уыд. Мусьпан фыссы: «Ме 'рцыдӕй чысыл йӕ зӕрдӕ фӕрогдӕр. Уый тынг мысыд йӕ райгуырӕн
,0Г ӕ д и а т ы Ц о м а х ъ. Уацмыстӕ. 97-98 ф. ”Уый дӕр уым, 86 ф.
217
Ирыстон, йӕ бинонты, йӕ уарзон ӕмгӕртты. Уӕ-лдай тынгдӕр та мысыд йӕ фыды. Йӕ зӕрдӕ рысти, йӕ иууыл ахсджиагдӕр фӕндийӕгтӕ кӕй фехӕлдысты, уымӕй дӕр. Уый фӕндтӕ кодта аива-ды, рухсады ӕмӕ зонады хъуыдцагӕн йӕхи сны-вонд кӕнын, ӕмӕ ныр уыцы фӕндийӕгтӕй иуӕн дӕр сӕххӕстгӕнӕн нал уыди»12.
Бынтон афтӕ нӕ уыд хъуыддаг. Цомахъ уыцы уавӕрты дӕр йӕ куыст нӕ уагъта. Каст чингуытӕ. Фыста уацтӕ, радзырдтӕ, ӕмдзӕвгӕтӕ. Фидарӕй дзырдта хаст адӕмы бартыл (уац «Политиком хасты тыххӕй»), Ахсджиаг ӕхсӕнадон фарстытӕ ӕвӕры йӕ уац «Ӕрхӕццӕ кӕны Фыдыбӕстӕйы хӕсты зӕрдылдаринаг боя» (1912 аз). Цомахъ уыцы юбилей хоны Уӕрӕсейы ӕппӕт адӕмты иумӕйаг бӕрӕгбон, уый нывыл скӕнын у патриотом ӕмӕ политиком хъомылады фӕрӕз. Поэт фауы официалом политикӕ, ӕргом кӕны хицауады ӕппӕрццӕг ахает, ӕхсӕнадон нысаниуӕг кӕмӕн ис, ахӕм ца-утӕм: хъазарады аивд, Белинский, Добролюбов ӕмӕ Герцены юбилейтӕ рохуаты уадзын. Хӕсты сӕдӕ азы кадӕн бӕрӕгбон куы кӕной, уӕддӕр, «кӕй зӕгъын ӕй хъӕуы, ацӕудзӕн, хицауады куыд фӕнда, афтӕ — сӕхицӕй ӕнауӕрдонӕй ӕппӕлыны уагыл»13.
Лӕг амалӕн у. Ӕмӕ «уӕззау фыддуджы, сау тыхтӕ ӕппындӕр сӕр схъил кӕнын куы нӕ уадзынц», уагд Цомахъ кӕсы лекцитӕ хаст адӕм ӕмӕ бынагттон цӕрджытӕн. Пайда кӕны алыхуызон мадзӕлттӕй. Йӕ иу фыстӕджы дзуры: «Абон уыдтӕн тархъӕ-
,2Г ӕ д и а т ы Наталья. Мысинӕгтӕ Цомахъы тыххӕй. 88ф.
,3Г ӕ д и ат ы Цомахъ. Уацмыстӕ, 346 ф.
218
ды. Мит дзы — лӕджымбӕрц. Ӕрхастон хус цъӕрттӕ. Хъуамӕ фӕлгӕттӕ скӕнон Толстой ӕмӕ Шевчен-койӕн». Иннӕ фыстӕджы зӕгьы: «Амы пъырыстыф у ӕцӕг Асмодей. Фӕлӕ йӕ ӕз уӕддӕр асайдзынӕн. 25 мартьийы уыдзӕн Куадзӕн. Уӕд 100 азы ӕххӕст кӕны Герцены райгуырдыл дӕр. Куадзӕны ӕфсон мах скӕндзыстӕм Герцены изӕр. Уый ӕз ӕрымы-сыдтӕн. Реферат дзы кӕсдзынӕн ӕз». Фӕстӕдӕр газет «Голос Сибири» мыхуыры рауагьта поэты уац «Искандер-Герцен» (1912 аз). Уым Цомахь бӕстон ӕмӕ раст аргъ казны стыр демократы ӕхсӕнадон ӕмаз сфӕлдыстадон куыстӕн ӕмӕ ӕрцӕуы бӕлвырд хатдзӕгмӕ, зӕгъгӕ, Герцены «ӕнцойдзинад нӕ фӕнды, фӕнды йӕ тох кӕнын». Афтӕ алы фӕраззтӕй Цомахъ адӕмы разӕнгард кодта азхсӕна-дон куыстмӕ, ахуырад азмӕ тохмӕ —демократа, сӕрибар азмаз царды сӕраппонд.
1917 азы, февралы революцийы фӕстӕ, Цомахъ суӕгъд хасты тӕрхонӕй ӕмӕ ӕрыздӕхт Ирыстонмаз. Уӕд райдыдта поэты ӕхсӕнадон ӕмӕ сфӕлдыста-дон куысты ног период. Цомахъ федта ног рево-люцион змӕлд, адӕмы хъазуатон тох. Уыцы ног тӕлмӕнтӕй равзӕрд ӕмдзӕвгӕ «Арв нӕры» — тохы аллегорион ныв. Поэты зӕрдӕйы сӕнтыст ног ныфс, йӕ уӕнгтаз ӕндидзын байдыдтой, ӕмӕ хъару-джынӕй бацыд ӕхсазнадон ӕмӕ рухсадон куысты.
Бӕстӕйы политикой уавӕр уыди вазыгджын. Фӕзынд бирӕ партитӕ — се ’ппӕт дӕр тырныд-той хицауады бынат бацахсынмӕ. Бӕстӕ уыд змӕст. Цаутӕ ивтой цауты. Намысджын лӕгӕн нӕ уыд иуварс лӕууӕн. Адӕм ӕмӕ бӕстӕйы хъысмӕт
219
кӕй ӕндӕвтой, уыдон ӕвзӕрстой сӕ дарддӕры фӕндаг, агуырдтой сӕ бынат историон цауты. Уӕд сӕвзӕрд карз ӕмӕ цӕхгӕр фарст: кӕимӕ стут, аивады дӕснытӕ? Фыды уӕзӕгимӕ ӕнгом баст чи нӕ уыд, йӕ афтид зӕрдӕ йӕ дуне кӕмӕн уыд, йӕ цард салонты чи ӕрвыста, уыцы индивидуа-листтӕ революцийы артӕй лыгъдысты фӕсарӕнтӕм, агуырдтой ӕдас ӕмӕ хъарм бынӕттӕ, афтӕмӕй «сыгъдӕг поэзийы дзуарылӕгтӕ» схауӕггаг сты, тӕригъӕддагӕй тыдтой сӕ бонтӕ ӕцӕгӕлон арвы бын.
Намысджын лӕгӕн лидзӕн нӕй райгуырӕн зӕххӕй, — уӕд ыл ӕрцӕудзӕн Антейы ӕмбисонд. Дантон, мӕлӕты тӕрхонӕй йын лидзын цы хӕрзгӕнджытӕ амыдтой, уыдонӕн загъта: «Кӕдӕм лидзон? Фы-дыбӕстӕйӕн дзабырты уӕфстыл ахӕссӕн нӕй». Темыр-болат зӕрдӕрыстӕй хъӕр кодта, йӕ рӕдыд чи бамбӕр-ста, уыцы лидзӕг адӕмы фӕсмон: «Уӕ! Нӕ хӕхтӕ, нӕ бӕстӕ! Куыд ма цӕрӕм уӕ фӕстӕ!..»
Курдиат уынаг ӕмӕ куырыхон у. Уый рӕзы рай-гуырӕн зӕххыл, тых исы адӕмы цардӕй. Сыгъдӕг аивады минӕвӕрттӕй хъомысджын курдиат кӕмӕ уыди, уыдон (В. Брюсов, А. Блок) бамбӕрстой адӕ-мы тохы нысан, революцийы историон ахадындзинад ӕмӕ нывӕфтыд кодтой рӕстӕджы цаутӕ. Ахъаззаг фӕзынд уыд А. Блокы уац «Интеллигенция и революция» (1918 азы январь). Номдзыд поэт ных-къу-ырд дӕтты, «Уӕрӕсе сӕфы», «Уӕрӕсе нал ис», зӕгьгӕ, афтӕ чи хъарӕг кодта, уыдонӕн. Поэт фыссы: «Россия — буря. Демократия приходит «опоясанная бурей», говорит Карлейль... России суждено пережить муки, унижения, разделения, но она
2~Э
выйдет из этих унижений новой и — по-новому — великой... Что же задумано?.. Переделать все. Устроить так, чтобы все стало новым; чтобы лживая, грязная, скучная, безобразная наша жизнь стала справедливой, чистой, веселой и прекрасной жизнью... «Мир и братство народов» — вот знак, под которым проходит русская революция. Вот о чем ревет ее поток. Вот музыка, которую имеющий уши должен слышать»14. Цомахъмӕ уыцы музыкӕ хъуыст арвы нзерынау, уыцы музыкзе хъуысы йӕ уацмысты ӕндыгъд рӕнхъытӕй дӕр.
Змӕст рӕстӕджы базмӕлынц адӕм. Фӕзынынц къордтӕ, партитӕ, уыдон тох кӕнынц тыхбар бай-сыныл, тырнынц бынӕттӕ бацахсынмӕ, хъавынц цардӕй фылдӕр хӕрзтӕ ратонын. Сӕ сусӕг сау фӕндтӕ ӕмбӕхсынц патриотон ӕмӕ демократон лозунгтӕй. Цомахъ уыд ӕцӕг патриот, ӕцӕг демократ, революцийы идейӕтыл ӕнувыд тохгӕнӕг. Уый ӕхсӕнадон змӕлды архайдта зӕрди-аг ӕмӕ хъаруджынӕй. Къордтӕ ӕмӕ партитӕй алчи дӕр фӕлвӕрдта Цомахъы йӕ рӕнхьытӕм ӕрбакӕ-нын, йӕ авторитет ӕмӕ йӕ курдиатӕй спайда кӕнын. Зын раиртасӕн уыд уыцы змӕст уавӕрты цыфӕнды къорды ӕцӕг цӕсгом, йӕ политикой нысан. Цомахъ куыста хицӕн къордтимӕ. Фӕлӕ-иу афоныл бамбӕрста сӕ хъавд. Йӕ иу раныхасы дзырдта: «Работая в Терской области, я пришел к убеждению, что идет игра в дипломатию. На открытых выступлениях перед широкой публикой го
НБ л о к А. О литературе. — М.: Художественная литература, 1980, 215, 218 ф.
221
ворят одно, а в узком кругу, среди близких, — совсем другое...»15. Цомахъ-иу йӕхи уайтагъд рахицӕн кодта ахӕм дыдзӕсгом политиктӕй. 1919 азы бацыд большевикты партимӕ. Фӕлӕ мидхӕсты азты дӕр ӕмӕ уӕдӕй фӕстӕмӕ дӕр йӕ сӕйраг куыст уыдысты рухсад ӕмӕ сфӕлдыстад. Куыста Ирыстоны газетты редакциты, ахуырадон куыстуӕтты, Ирон истори-он-филологон ӕхсӕнады.
Уӕззау ӕмӕ трагикон уыд интеллигенцийы хъысмӕт мидхӕсты уавӕрты. Алексей Толстой йӕ сху-ыдта «хождение по мукам». Уыцы зынӕвзарӕнты бахауд Цомахъ дӕр. Тох ӕнхъӕвзта тӕбӕгьы до-нау. Хицауад иу аз сырх уыдысты, иннӕ аз — урс. [1919 азы уалдзӕджы Цӕгат Ирыстон бацахстой урс инӕлар Деникины ӕфсӕдтӕ. Цагътой сырхыты, ӕфхӕрдтой фӕллойгӕнджыты. Адӕм лыгъдысты хъӕдтӕм, хӕхты цъассытӕм. Цомахъ дӕр схауӕг-гаг. Рахау-бахау кӕны Уӕлладжыры комы, Туалты. 1919-1920 азты ’хсӕн зымӕг арвыста Калачы. Уым ахуыр кодта ирон сывӕллӕтты.
1920 азы мартъийы Цӕгат Ирыстоны фӕуӕлахиз советон хицауад. Цомахъ ӕрыздӕхт Дзӕуджыхъ-ӕумӕ. Куыста бӕрнон бынӕтты. Уыдис адӕмон ахуырады сӕргьлӕууӕг. Уыцы куысты рахаста бирӕ хорз ӕмӕ ахъаззаг уынаффӕтӕ скъолатӕ ӕмӕ библиотекӕты куыст райтынг кӕнынӕн, адӕмон ахуырады институт саразынӕн16.
1921 азы арӕзт ӕрцыд Хӕххон Республикӕ.
|5Чиныджы: Джусонты Н. Цомак Гадиев. Очерк жизни и творчества. — Орджоникидзе, 1965, 79 ф.
'‘История Владикавказа (1781-1990 гг.). Сб. документов и материалов. — Владикавказ, 1991, 426, 442 ф.
222
Ӕрцыд зынгӕ ивдцзинӕдтӕ административен ку-ыстуӕтты. Цомахъыл йӕ низ ногӕй стых ис. Уӕд йӕ куыст ныууагъта ӕмӕ ацыд Кубаны облӕстмӕ, йӕ бинонтӕм. Уым (станицӕ Новощербиновская) фӕци 2 азы, уыди ахуыргӕнӕг, кодта зӕххы куыст. Раст зӕгъы Нафи: уӕззау ӕмӕ ӕрхуым уыд Цо-махъы царды уыцы дуг, нӕ ныффыста иу рӕнхъ дӕр17.
1923 азы сӕрды Цомахъ сыздӕхт Дзӕуджыхъӕу-мӕ. Кусы ахуырады системӕйы бӕрнон куыстыты. Уыд газет «Рӕстдзинад»-ы редактор, педагогон институты ректор, зонад-иртасӕн институты директор18. Уыцы заман куыста уӕлмонцӕй. Сфӕлдыста ног ӕмдзӕвгӕтӕ, радзырдтӕ, уацау, драмӕтӕ, ныффыста очерктӕ ирон классикты сфӕлдыстадыл. 20-ӕм азты Цомахъ уыд ӕппӕт литературой царды тӕмӕны. Иу хабар: «1-ӕм сентябрь! Ирон литературой къорд сарӕзта Дзӕуджыхъӕуы кооператор™ клубы ирон литературӕйы изӕр... Фыццаг ныхас уыд Гӕдиаты Цомахъмӕ. Уый, рӕсугьд кадӕгау, радзыр-дта ирон литературӕйы тыххӕй»19. Ахӕм цаутӕ бирӕ уыд Цомахьы царды.
Зындон у ирон поэты цард. Нӕй йын фадат нӕдӕр цӕрынӕн, нӕдӕр кусынӕн. Афонӕй раздӕр рафтынц тыхцард ӕмӕ ӕнӕбары куыстӕй. Нывыл нӕ цыд Цомахъы цард 20-ӕм азты дӕр. 1925-1926 азты цӕры ӕмӕ кусы Калачы. Цы йӕ ахаста уырдӕ-м? Бӕрӕг нӕу. Йӕ иу фыстӕджы хъаст кӕны Къоси-
|7Джусойты Н а ф и. Амынд чипыг, 81 ф.
|ХК а л о е в Г. 3. и др. Писатели Северной Осетии. Биобиблиографический справочник. — Владикавказ: Ир, 1992, 61 ф.
|9«Рӕстдзинад», 1923, 20 №.
223
рати Сӕрмӕтӕн: «Ни к какой работе в Тифлисе, за исключением служебной, не приступил. А хочу работать по истории Осетии, по литературе»... Наг уыд ахӕм амонд Цомахъагн. Дзурынц, зӕгъгаг, бӕлас цӕфагй цӕфы ’хсагн улагфы. Афтӕ у ирон поэты сфӕлдыстадон куыст дӕр. Цард ӕмӕ низ сӕвварс сты ӕнӕсӕттон Цомахъыл. Уый фыста: «Мой враг в моей груди — знаю я, но все еще хочется мне жить. Не наслаждаться я хочу, хотя мне жизнь мила. Я жить хочу потому, что бой за новую жизнь еще не окончен»20. Кӕрон нӕй уыцы хӕстӕн, фӕлӕ кӕрон ис поэты тыхтӕн, йӕ удхайраг цардӕн. Цомахъы цард ахицӕн 1931 азы 24 октябри.
Зӕгъӕн ис, ӕмӕ Цомахъы цард йӕхӕдӕг у рӕсугъд кадӕг — уӕззау, фӕлӕ намысджын царды кадӕг. Уыцы цард уыдис ӕвадат ӕмӕ ӕрхӕндӕг, уыдис хъизӕмар, фӕлӕ уыимӕ рухс уыд сфӕлдыстадон артӕй, мидисджын уыд рӕстдзинадыл тохӕй, рӕсугъд уыд бӕрзонд хъуыддӕгтӕй. Ӕнӕлаз, ӕнаипп у Цомахъы фӕлгонц, — уый уыд рыцарь без страха и упрека, уый уыд сӕрибар ӕмӕ ахуырады фидиуӕг^
III
Цомахъ уыд рухстауӕг. Н. Мусьпан фыссы, зӕгъгӕ, Цомахъ, цымыдисӕй йӕ хъус дардта зона-дон ӕппӕт фарстытӕм дӕр, «фӕлӕ, иууыл фылдӕр цы уарзта, уый уыди педагогикӕ ӕмӕ рӕзӕг фӕлтӕры хъомылад»21. Гӕнӕн ӕмӕ йын фадат кӕм уыд,уым иудадзыг кодта ахуыргӕнӕджы куыст. Йӕ
2“Д ж у со й т ы Н. Амыид чиныг, 96, 102 ф.
2|Г ӕ д и а т ы Н. Мысииӕгтӕ Цомахъы тыххӕй. 91 ф.
224
публицистикӕйы зынгӕ бынат ахсынц ахуырады фарстытӕ, — уыдоныл хъуыды кодта ӕмӕ сӕ ӕвзӕрста 1906 азӕй йӕ амӕлӕты бонмӕ. Суанг Сыбыры дӕр Цомахъы гуманистон фӕндиаг уыд алы цӕрӕнуаты дӕр «Адӕмон хӕдзар» («Народный Дом») саразын, уым адӕмы стырӕй-чысылӕй чиныг ӕмӕ рухсады ӕнтыстытимӕ зонгӕ кӕнын, уыдон наукӕ ӕмӕ аивады фӕрцы хъомыл кӕнын. Цо-махъмӕ гӕсгӕ, «чиныг у зонындзинӕдты стыр гу-ырӕн дӕр, адӕймаджы зӕрдӕйӕн ӕхсызгондзинӕдтӕ хӕссӕг диссаджы суадон дӕр, адӕмы кӕрӕдзийӕн зонынгӕнӕг ӕмӕ адӕмты прогрессы хотых дӕр. Ӕрмӕст зонын хъӕуы уыцы хотыхӕй архайын»22.
Ахуырад уыд Цомахъы социален программӕйы иу хай. Уый 1906 азы фыста: «Школа — это, кажется, единственный рычаг, единственное орудие, еще сильное что-нибудь сделать для поднятия самосознания как основания всякой деятельности и самодеятельности, как основания всякого движения вперед к свету и знанию, а отсюда и к счастью»23.
Фыссӕг йӕ уацты ӕргом кӕны скъолаты уавӕр ӕмӕ ахуырады нысан. Скъолатӕ сты ӕдзӕллаг уав-ӕры, сӕ агъуыстытӕ—ӕвадат, уазал, нӕй чингуытӕ, фыссӕнгӕрзтӕ. Окруджы ахуырады хайад нӕ зоны йӕ куыст, нӕй йӕм бӕлвырд программа. Нӕй фаг цӕттӕ педагогтӕ. Хуыздӕр ахуыргӕнджытӕ ахст ӕрцыдысты политикой дауты азарӕй ӕмӕ бадынц ах-ӕстоны.
!!Г ӕ д и а т ы Ц о м а х ъ. Уацмыстӕ.366 ф.
“Антология педагогической мысли Северной Осетии. — Владикавказ: Ир, 1993, 307-308 ф.
8 Джыкканты Шам ил
225
Иннӕтӕ ныууагьтой сӕ куыст, дины скъолаты ку-ысты нысаныл разы кӕй не сты, уый тыххӕй. Ӕндӕртӕ ацыдысты сӕ куыстӕй, мызд фаг кӕй нӕ истой, уый ӕфсонӕй. Цомахъ хаты, уыцы хъуыддаг хицауады аххос кӕй у, уый, фӕлӕ азым хӕссы ахуыр-гӕнджытӕм дӕр: «Чего лучшего заслуживают те, которые, оставив свое учительство и учеников на произвол судьбы, отправились за поисками счастья и денег в Маньчжурию и другие места! Но довольно об этих беглецах»24. Афтӕмӕй, зӕгъы Цомахъ, ахуырд-заутӕ баззадысты ӕнахуыргонд ахуыргӕнджытӕ ӕмӕ сауджынты ӕвджид.
Ахсджиаг фарст у ахуырады мидис. «Фыцца-джыдӕр, — фыссы Цомахъ, — не скъолаты арӕзт, не скъолаты ӕгъдау афтӕ у, ӕмӕ сӕ, куыд ӕмбӕлы, стӕй цы ӕмбӕлы, уый ахуыр нӕ кӕнынц. Дины скъолатӕ кӕй сты, уый алчи дӕр зоны. Беритӕ ӕмӕ сауджынты къухы уыдысты рагӕй дӕр, ӕмӕ сӕ ныр дӕр ма фылдӕр дины хъуыддӕгтӕ ахуыр кӕнынц. Афтӕмӕй рӕстӕг та ӕндӕр цыдӕртӕ домы... Скъолайы хъуамӕ лӕппутӕ исты базоной дунейы фадӕттӕй, хъуамӕ сӕ ахуыргӕнджытӕ сцӕттӕ кӕной, цӕмӕй сӕ ныфс хӕссой царды зынтӕм»25. Уый тыххӕй, Цомахъмӕ гӕсгӕ, ахуыр кӕнын хъӕуы истори, математикӕ, ӕрдззонӕн наукӕтӕ, литературӕ.
Цомахъ хъуыды кӕны арф, кӕсы размӕ, йӕ сагьӕс у адӕмы фидӕн,— уырдӕм та цӕуӕн ис ӕрмӕст ахуырад, наукӕ ӕмӕ бӕрзонд моралон иде-
24Антология педагогической мысли Северной Осетии. 310 ф
25Ц о м а х ъ. Не скъолатӕ. — Ирон газет, 1906 азы 5 август, 5 №.
226
алты фӕрцы. Уыцы фӕрӕзтӕй иппӕрд уыд йӕ рӕстӕджы скъола. Ныфсхаст поэт фыссы: «Уыцы ӕгьуыз егьау агьуыстытӕ кӕнынц мӕрдон тӕф, уым алчи дӕр кӕсы фӕстӕмаг, ивгъуыдмӕ, кӕнынц ӕй идеализаци, алцӕмӕ дӕр кӕсынц, дард чи нӕ уыны, ахӕм цӕстӕй, аргъ ын кӕнынц, дины бын чи бамынӕг, ахӕм зондӕй; аргьуан ницӕмӕ дары педагогон фӕлтӕрдцзинад. Абоны ӕхсӕнадон цард ӕмӕ тохы уылӕнтӕ, амонд ӕмӕ ног ахастыты сыгъдӕг идеалтӕ нӕ хӕццӕ кӕнынц уыцы цъыма-рамӕ»26. Хъуыдыгӕнӕг публицист ӕргом кӕны ӕдзӕллаг уавӕры сӕйраг аххосаг: «Знание и вера — вот два полюса, которые не могут никогда сойтись и согласоваться»27 *. Цомахъ систа дины ӕмбӕрзӕн, фелвӕста сауджынты гамхудтӕ, раргом сын кодта сӕ талынг зондахаст, саг зӕрдӕты чъизы миниу-джытӕ: «Разврат мысли и чувства — вот характеристические черты современного духовенства всяких формаций; корыстолюбие — вот общее свойство их души. С этой точки зрения они измеряют и религию, и службу, и даже свое учительство»2*. Цомахъмаг гагсгаг, динамонджытагн ахуырад у «хагйрагг», уыдон тӕрсынц рухс агмӕ рухсадагй (светобоязнь), царды ӕцаггдзинад зонынӕй (жизнебо-язнь), афтагмагй семаг хагссынц цагъарад, сӕхӕдагг сты коммӕгӕс фӕсдзагуинтаг хӕдхӕцӕг паддзахӕн агмӕ ӕфсондз хӕссыньГл ахуыр кӕнынц адӕмы дӕр. Уыдон ӕндзыг кӕнынц адӕймагӕн йӕ зонд, йӕ уд, йӕ уӕнгтӕ, йӕ хъӕппӕрис ын нӕ уадзынц
26Аитология педагогической мысли. 313 ф.
27Уый дӕр уым, 315 ф.
2хУый дӕр уым, 311 ф.
227
рӕзын. Афтӕ кӕнынц уымӕн, ӕмӕ ӕнӕфенд, дӕлдзиныг адӕм вӕййынц коммӕгӕс, ӕрмахуыр, ӕмӕ уӕд ӕнцондӕр у уыдон «ӕлвынын ӕмӕ стигьын». Уыцы сауджынтӕ ницы бар дарынц ӕцӕг чырыстон динмӕ дӕр, — зӕгьы Цомахъ, — «ӕфсым-ӕрад, ӕмбарад, уарзт ӕмӕ альтруизмы динмӕ»29.
Кӕй зӕгъын ӕй хъӕуы, ахӕм цӕстӕй дин ӕмӕ йӕ хъузӕттӕм канд Цомахъ нӕ каст. Стыр поэт ӕмӕ патриот Адам Мицкевич фыста: «...пасторы являются лучшей опорой деспотизма, внушая людям слепое послушание светской власти...»30. Дин ӕмӕ наукӕ кӕрӕдзи кӕй нӕ быхсынц, уый тыххӕй дзырдта зынгӕ французаг поэт Леконт де Лиль дӕр: «Христианство осуждает мысль, оно уничтожает разум, оно постоянно отрицало и оспаривало все истины, последовательно завоеванные наукой»31. Зонынад динӕн тӕссаг кӕй у, уый нын бӕлвырдӕй зӕгъы Библи йӕхӕдӕг дӕр Екклесиасты базыр-джын ныхӕстӕй: «...во многой мудрости много печали; и кто умножает познания, умножает скорбь» (Еккл., I, 17-18). Сыгъдӕг Чиныгмӕ гӕсгӕ, зонды стырдӕр нысан у Хуыцауӕй тӕрсын ӕмӕ уымӕн кувын. Фӕлӕ тарст лӕг ӕнӕбон у, мардӕй уӕлдай нӕу. Кувын хуым нӕ кӕны ӕмӕ нӕ кӕрды. Адӕм зонынц уыцы хуымӕтӕг ӕцӕгдзинад ӕмӕ царды фӕрӕзтӕ агурынц сӕхӕдӕг зондӕй ӕмӕ фӕлтӕрӕнтӕй.
29Антология педагогической мысли, 317 ф.
ЗПМ и ц к с в и ч А. Стихотворения. Поэмы. — М.: Худ. лит. (БВЛ), 1968, 436 ф.
31Л и л ь Л е к о н т д с. Из четырех книг. — М.: ГИХЛ, 1960, 23 ф.
228
Ирон фысджытӕн революци уыд рухсад ӕмӕ сӕрибар фӕллойы фӕрӕз. Цомахъ 1918 азы фыста: «Дзыллӕ бӕлвырд нӕма зонынц ну хабар: адӕмон ахуырад нӕу скъоладзаутӕн канд сӕ ныййарджыты ӕмӕ ӕмцегты хъуыддаг, уый у ӕппӕтнацион хъуыд-даг, уымӕн ӕмӕ уымӕй рӕзы фӕрныг царды бындур»32. Сабитӕ сты адӕмы фидӕн, ӕмӕ Цомахъ советон хицауадӕй домдта уыдоныл аудын (уац «К вопросу об охране детства»). Хъаруджынӕй архайдта адӕмон ахуырад нывыл сӕвӕрыныл. Йӕ нысан уыд скъолаты арӕзты системӕ рӕстӕг ӕмӕ ӕхсӕнадон ахастыты ног домӕнтӕм гӕсгӕ рацара-зын, цӕмӕй царды ӕрфидар уой ӕфсымӕрад, сӕри-бар ӕмӕ демократа. Цомахъ иудадзыг дӕр скъолайӕ домдта адӕмы фӕндиӕгтӕ, адӕмы цардыуаг ӕмӕ национ удыхъӕды миниуджытӕ хынцын, тох кодта формализмы ныхмӕ. 1917 азы июлы Цӕгат ӕмӕ Хуссар Иры ахуыргӕнджыты съезд райста, Цомахъ кӕй ныффыста, уыцы резолюци. Уым скъолайы сӕйраг хӕсыл нымад цыди сывӕллонӕй сӕрибар удгой-маг (личность) хъомыл кӕнын, уый зонындзинӕдтӕй ӕмӕ уӕнгты хъаруйӕ ифтонг ӕмӕ фидар кӕнын. «Ирон скъола ахуырадон системӕйы ӕппӕт мадзӕлттӕй дӕр хъуамӕ ахуырдзаутӕм ӕвзӕрын кӕна ӕхсӕнадон ӕнкъарӕнтӕ, разӕнгард сӕ кӕна сфӕлдыстадмӕ, амона сын сӕ бӕстӕ ӕмӕ сӕ адӕмы уарзын, адӕймагӕн аргъ кӕнын; иннӕмӕй сын хъуамӕ амона зонд ӕмӕ армӕй кусын, куыст хӕрзи-уӕгыл нымайын»33. Уыцы домӕнтӕ уыдысты прогрессивен, уыди сын демократок ахает. Уыдоны
“Антология педагогической мысли Северной Осетии. 321 ф.
“Уый дӕр уым, 375 ф.
229
ирдӕй зынынц Цомахъы гуманизм ӕмӕ патриотизм.
IX
Цомахъы лирикӕ равзӕрд тохы цӕхӕрӕй, патриоты зӕрдӕйы рухсӕй, сӕрибары монцӕй. Йӕ мидис сты адӕмы фӕндиӕгтӕ, царды историон рӕзт, рӕстӕвзарӕг адӕймаджы хъуыдытӕ. Поэты ӕмдзӕвгӕты нывӕфтыдӕй зынынц йӕ рӕстӕджы ӕууӕлтӕ, цардивӕнтӕ, авторы хъысмӕт. Ӕхсӕна-дон уавӕртӕ ӕмӕ Цомахъы цард уыдысты ӕмбаст, ӕмуаг, ӕмӕ, историон цаутӕ куыд ивтой, афтӕ ивта поэты уавӕр дӕр. Лирикӕ зӕрдӕйы хъӕлӕс у. Уымӕ гӕсгӕ Цомахъы ӕмдзӕвгӕты тохы бон тохы уынӕр хъуыст, састы бон — хъӕрзын ӕмӕ хъарӕг. Царды ӕнӕивгӕ ницы ис, иугӕндзон нӕ хӕссынц нӕдӕр хур бонтӕ, нӕдӕр сау бонтӕ. «Здесь неизменна лишь изменчивость одна», — фыста рево-люцийы фидиуӕг Шелли. Лирикӕ цардӕгас ӕмӕ ӕцӕг аивад вӕййы ӕрмӕст уыцы ивӕнтӕ ӕвдисгӕйӕ, ӕнкъарӕнты фӕлхъазӕнтӕ ӕргом кӕнгӕйӕ, сӕ аххосӕгтӕ иртасгӕйӕ. Уыцы аива-дон миниуджытӕй Цомахъы поэзи хайджын у рӕдау ӕмӕ парахатӕй.
Фыццаг уырыссаг революцийы заман (1905-1907) Цомахъ цы ныффыста, уыдонӕй нӕм ӕрхӕццӕ ӕртӕ ӕмдзӕвгӕйы: «Тохы хъӕр», «Фӕдис» ӕмӕ «Адӕм». Уыдон сты ирон граждайнаг поэзийы ахъ-аззагдӕр ӕнтыст. Ӕвдыст сӕ ӕрцыд тохы рӕстӕг, революцион змӕлд, адӕмы ныфс ӕмӕ нысан. Хицӕн у ӕмдзӕвгӕты идейон мидис, сӕ музыка-
230
лон-ритмикон зӕлынад, сӕ аивадон нывӕст. Фӕлӕ сӕ иу кӕны сӕ сӕйраг пафос—сӕрибар ӕмӕ амонд агурын, уыдон сӕраппонд хъазуатон тохмӕ тырнын, патриотом сгуыхтмӕ бӕллын. Хицӕн сю-жеттӕ ӕвдисынц тохы хицӕн ӕууӕлттӕ, фӕлӕ сӕ кӕрӕдзийыл бӕтты иу хъуыды — тохы нысан. Афтӕмӕй ӕртӕ ӕмдзӕвгӕйы уынӕм тохы ирд поэтикон ныв.
Фыццаг ӕмдзӕвгӕ «Тохы хъӕр» у вазыгджын, фӕлӕ хӕрзарӕзт поэтикон уацмыс. Автор ын эпиграфӕн ӕрхаста ирон фӕдисон фӕдзӕхст: «Нӕ фехъуыс-тон мачи зӕгъӕд!» Уый у адӕмы этикон ныстуан. Фӕдисы цӕуын лӕгӕн уыд ӕмӕ у бӕрнон- ӕмӕ кадцжын хӕс. Бамбӕхсын, ӕфсон скӕнын лӕгыл ӕвӕрдтой худинаджы гакк. «Адӕм — фӕдисмӕ, уый та — къӕбицмӕ» — ацы фидис уыд лӕгӕн ӕппӕты карздӕр ӕфхӕрд. Цомахь уыцы фӕдзӕхстӕй хаты дыууӕ нысаны: тох у адӕмон хъуыддаг; тохмӕ цӕу-ын у, адӕмы фарн зынаргъ кӕмӕн у, уыдонӕй алкӕй хӕс дӕр. Ацы социалон-этикон хъуыды сси ӕртӕ уацмысы иумӕйаг идейон пафос.
«Тохы хъӕр» арӕзт у ӕртӕ сюжетон хайӕ. Фыццаг хайы ис дӕс рӕнхъы ӕмӕ нын ӕвди-сынц бӕстӕйы революцией уавӕр ӕмӕ тохы рӕзт.
Царды уылӕнтӕ ӕрбахастой хӕхтӕм Барджын ӕгьдӕуттӕ ’мӕ барджын ныхӕстх. Райсомы хур дӕр ӕрбакаст нӕ рхгьтӕм, Хъарм тынӕй тавы цагьайраджы бӕстӕ.
Арф ӕмӕ уӕрӕх у ацы рӕнхъыты мидис. Уым ис рӕстдзинад ӕмӕ бӕлвырд идейӕ. Дзырдбаст «цар-
231
ды уылӕнтӕ» у революцией уавӕр ӕмӕ тохы синоним. Уылӕнтӕ сыстадысты искӕй барвӕндӕй нӕ, фӕлӕ цардӕн йӕхи ӕрдзӕй, йӕхи фӕтк ӕмӕ закъ-онтӕй, уылӕнтӕ сты царды мидбыцӕуты логикон рӕзт ӕмӕ фӕстиуӕг. Цы хӕссынц семӕ уыцы уылӕнтӕ? Барджын ӕгьдӕуттӕ, барджын ныхӕстӕ — тохы хӕрзиуӕг. Ддӕймаг рӕзы ӕмӕ сӕрибар свӕййы ӕрмӕст сфӕлдыстадон куысты ӕмӕ рӕстаг тохы. Тохы азты ӕфхӕрд ӕмӕ дӕлдзиныг адӕм баз-мӕлыдысты, сӕхиуыл схӕцыдысты, сӕ удтӕй ралӕмӕрстой цагьардзинады цъӕй, дзыхъхъылӕуд нал уыдысты ӕмӕ цыдысты сӕ риуӕмбӕрц. Табу нал кодтой ӕлдар ӕмӕ бонджынӕн, тыхы раз сӕ сӕртӕ бынмӕ нал уагътой, домдтой бартӕ ӕмӕ кодтой барджын ӕгъдӕуттӕ, барджын ныхӕстӕ.
Строфайы дыккаг ӕмбисы уынӕм ӕрдзы ныв, уый у уӕрӕх метафорӕ ӕмӕ ӕвдисы тохы бӕллиц-цаг фӕстиуӕг. Хур у фарн ӕмӕ сӕрибары символ, уый йӕ «хъарм тынӕй тавы цагьайраджы бӕстӕ». Тох цыдис сӕрибар, ӕмбарад ӕмӕ рухсы сӕраппонд, уыдон кӕм уой, адӕмы ӕрмӕст уыцы бӕстӕйы тавы амонды хур. Ахӕм у Цомахъы социален хатдзӕг.
Дыккаг строфа дӕр арӕзт у фыццаджы сюже-тон уагыл. Поэт комкоммӕ ныхасӕй ӕвдисы бӕстӕ ӕмӕ Ирыстоны уавӕр, стӕй ныв баххӕст кӕны аллегорион пейзажӕй.
Тохы дзырд фехъуысти сагъӕсаг хъӕутӕм, Адӕмы зӕрдӕтӕ ризынц йӕ хъӕрмӕ. Цъититӕ ’рттивынц уӕлвонгӕй нӕ кӕмттӕм, Рагонау нал бады сау мигъ сӕ сӕрмӕ.
232
Хъӕздыг ӕмӕ бӕркадджын у Цомахъы поэтикой ӕвзаг. Дзырдбаст «сагьӕсаг хъӕутӕ» йӕхӕдӕг истори у — мӕгуыр, ӕдзӕллаг ӕмӕ ӕнӕбар бӕстӕйы ӕрхӕндӕг истори. Хуымӕтӕг, фӕлӕ рӕстдзӕвин эпитет «сагьӕсаг» поэты хъуыды скодта мидисджын, бауагьта дзы тыхджын ӕнкъарӕнтӕ, поэзийы «комы тӕф». Суанг сагьӕсаг хъӕуты дӕр адӕммӕ бахъ-ардта тохы дзырд — революцийы нысан, йӕ иде-алтӕ. Адӕм бамбӕрстой сӕ уавӕр, разы нал сты сӕ цардӕй, фӕзынд сӕм сӕрибары бӕллицтӕ. Сӕрибары хур кӕм фӕзыны, уым тайы цагьарады сау мигь. Уым сӕфы социален хӕрамдзинад, уым фӕстӕзад «фыдуаг ӕгъдӕутты» ивынц прогрессивен «барджын ӕгъдӕуттӕ». Бутьро бӕлас у, йӕхигъӕдӕй чи бамбыд, йӕ мидхӕрамӕй мӕлӕтдзаг уавӕрмӕ чи ’рцыд, уыцы социален цардӕвӕрды символон фӕлгонц. Дымгӕ та у змӕлд ӕмӕ тохы символ, уый ис ӕрдзы сконды ӕмӕ ног кӕны цард ӕмӕ дуне.
Ӕвдыст ӕрцыд бӕстӕйы уавӕр. Уӕд нын иум-ӕйаг нывӕй Цомахъ нӕ цӕстӕнгас раздахы бӕлвырддӕр нывмӕ — фӕллойгӕнӕг адӕммӕ. Уац-мысы дыккаг сюжетон хайы поэт ӕвдисы ӕмӕ ӕргом кӕны адӕмы намысон (морален) ӕмӕ пси-хологон уавӕр. Уыцы вазыгджын уавӕр нывӕфтыд ӕрцыд цыппар рӕнхъы: 11-14-ӕм стихты. Мӕгуыр адӕммӕ фӕзынд ныфсхаст фӕндтӕ, бӕрзонд бӕллицтӕ, уыимӕ бамбӕрстой сӕ царды ӕгад дӕр. Дыууӕ тыхджын ӕнкъарӕны бацӕуынц ӕмархай-ды, сӕ уӕлныхты сисынц адӕймаджы. Размӕ, стыр нысанмӕ адӕмы кӕнынц фӕндтӕ ӕмӕ бӕллицтӕ. Фӕлӕ стыр тохы бацӕуы, йе 'фхӕрд ӕмӕ йе ’гад
233
чи бамбары, уыцы удгоймаг. Цомахъ ацы рӕнхъыты ӕвӕры бӕрзонд этикон хъуыды. Лӕгӕн ӕгадӕй тӕссагдӕр низ нӕй. Нӕй уымӕн быхсӕн ӕмӕ хӕссӕн. «Не ’гад нӕ судзы» — уыцы фразӕ Цомахъ фӕдфӕдыл хуымӕтӕджы нӕ фӕлхатт кӕны. Поэт адӕмӕй йӕхи нӕ хицӕн кӕны, дзуры уыдон номӕй дӕр ӕмӕ йӕхи номӕй дӕр, афтӕмӕй йӕ ныхасы вӕййы фылдӕр эмоцион тых. Поэт рав-дыста, йе ’фхӕрд чи бамбӕрста, ӕгады цард йӕ сӕрмӕ чи нал хӕссы, уыцы адӕмы судзаг мает. Маст афтӕ судзы, афтӕ сцырын, ӕмӕ йын нал ис уромӕн. Маст домы дзурын нӕ, фӕлӕ архайын. Уыйадыл ӕваст фескъуыди поэты мӕстӕлгъӕд ныхас.
Ныхас цӕхгӕр фӕзылди. Райдыдта уацмысы ӕртыккаг сюжетон хай, ӕртыккаг архайд (акт). Райдыдта ӕвастхъӕрӕй. Маст ӕнкъарӕнтӕ афтӕ сӕнхъи-зын кодта, ӕмӕ срӕмыгьтой адӕймаджы психо-логон уавӕр. Нал ис быхсӕн удхор ӕгадӕн, уымӕй фервӕзынӕн ис иунӕг хос — хъазуатон тох. Адӕм бамбӕрстой: «Ӕрмӕст ӕхсарӕй ӕвзӕры амонды уидаг ӕнамонд фыд бӕсты». Иугӕр афтӕ у царды фӕтк, уӕд поэт сиды ӕппӕт ӕфхӕрд адӕммӕ, разӕнгард сӕ кӕны тохмӕ, фӕдзӕхсы уыдонӕн иудзинад ӕмӕ сахъдзинад равдисын.
Ӕмдзӕвгӕ композицион ӕгъдауӕй у фидар амад, зыны йыл дӕсны поэты ӕрмдзӕф. Ӕртӕ сюжетон хайы ’хсӕн ис логикон бастдзинад, сӕ иу ӕвзӕры иннӕмӕй, афтӕмӕй рӕзы драмой архайд: ӕхсӕнадон ӕлхъывд уавӕрӕй ӕвзӕры намысон уавӕр, уымӕй та гуырынц сӕрибар ӕмӕ тохы фӕндтӕ.
Адӕм иугъӕдон нӕ вӕййынц, ӕмзонд ӕмӕ

ӕмвӕндмӕ зынтӕй ӕмӕ стӕм хатт ӕрцӕуынц. Афтӕ куы нӕ уаид, уӕд бонджынтӕн нӕ уадзиккой сӕхи стигъын ӕмӕ ӕфхӕрын. Алы хъуыддаджы дӕр разыны къуылымпыгӕнджытӕ, зыгъуыммӕ хӕцджытӕ — уыцы уавӕрӕй пайда кӕнынц знӕгтӕ, дихтӕ кӕнынц адӕмы, афтӕмӕй сын сӕттынц сӕ тых ӕмӕ сӕ дарынц сӕ армы бын. Фӕтӕг, поэт ӕмӕ патриоты нысан у адӕмы зонд рухс кӕнын, сӕ тыхтӕ иу кӕнын, — ӕрмӕст афтӕмӕй ис уӕла-хизмӕ цӕуӕн. Уыцы патриотон фӕндиагӕй сӕнтыст ӕмдзӕвгӕ «Фӕдис». Тохы бон фӕйнӕрдӕм чи хӕцы, адӕмыл гуырысхо ӕмӕ тас чи бафтауы, уый бар-ӕнӕбары фарсхӕцӕг вӕййы фыдгултӕн. Ахӕм адӕмӕн Цомахъ тызмӕгӕй дӕтты ныхкъуырд, сӕ цӕстмӕ сын дары сӕ тӕссонд зондахаст, сӕ хъуы-на идеологи. Поэт йӕ уӕнгӕл уыны Салтыков-Щедрины премудрый пискары зондӕй, поэтӕн хицон у Максим Горькийы уари, кады аккаг ӕм кӕсы йӕ уадфидиуӕджы уаг. Поэт лӕгӕй домы ӕхсар ӕмӕ намыс.
Революци у социален рӕстдзинадыл тох. Ӕмба-рад кӕм нӕй, уым нӕй рӕстдзинад, нӕй дзы сӕрибар. Раст загъта немыцаг демократ Зейме: «Не может быть справедливости, не может процветать искусство, не может утвердиться всеобщее благоденствие там, где большая часть жителей не являются личностью. Там, где основное ядро нации пребывает в рабстве, никто не может быть и не будет спокоен за свою свободу, не вступив в касту угнетателей...»34. Цагъары ӕууӕлтӕ чи аппа-
и3 е й м с И. Г. О России // Немецкие демократы XVIII и. М.: ГИХЛ, 1956, 603 ф.
235
ры, ӕрмӕст уый бон у рӕстдзинадыл тох кӕнын. Цомахъы ӕмдзӕвгӕ у карз уайдзӕфтӕй амад, фӕлӕ поэты курдиат уайдзӕфтӕ скодта поэзи. Цо-махъ сиды, тохмӕ йӕ ныфс чи нӕ хӕссы, адӕмы раз гуырысхойӕ цӕлхдуртӕ чи ӕвӕры, уыдонмӕ. Тохы бон тӕппуддзинад гадзрахат у, гадзрахатӕн ӕфсӕнттӕ агурын — фыдракӕнд, ӕмӕ сыл Цомахъ ӕвӕры худинаджы гакк. Йӕ уавӕр чи базыдта, йе 'фхӕрд чи бамбӕрста, йӕ царды нысан чи суыдта, уыцы адӕмӕн нӕй бауромӕн сӕ тохы фӕндагыл, нӕй сын басагттӕн — ахӕм у уацмысы идейон мидис.
Поэт нымайы адӕмы тухитӕ, ӕмӕ уыдоны фарсмӕ ирддӕрӕй зыны йӕ уайдзӕфы этикон мидис. Уац-мысӕн йӕ идейон ахастмӕ гӕсгӕ арӕзт у йӕ композици дӕр. Строфатӕ нывӕст цӕуынц ком-позицион анафорӕйы фӕрӕзтӕй. Алы строфайы дӕр ӕртӕ хатты ӕмбӕлы фӕдзӕхстон мивдисӕг: ма дзур — ма дзур — ма дзур, зоныс — зоныс — зоныс ӕмӕ а. д. Уыдон фӕзмынц дзӕнгӕрӕджы дзӕнг-дзӕнг ӕмӕ стынг кӕнынц фӕдисы хъӕр, сӕ базыртыл сисынц трибуны патетикон ныхас. Поэт ӕвдисы, йӕ намыс кӕй сыстын кодта, уыцы адӕмы хъазуатон змӕлд: «Дардыл ызмӕлынц ӕмхуызон ӕмхӕстӕй. Арвы кӕрӕтты онг айхъу-ыст сӕ хъӕр».
Нӕртон лӕджы бынат ис уыцы хъайтар адӕмы рӕнхъыты. Ахӕм у Цомахъы фӕдзӕхст, йӕ сидты нысан.
Ӕртыккаг ӕмдзӕвгӕ ӕххӕст кӕны поэты революцией манифест — афтӕ схонӕн ис поэтикон трип-тихӕн. Ӕртӕ лирикон уацмысы ӕргом кӕнынц по-
236
эты демократом программӕ, йӕ гуманистом филосо-фи.
Фӕтӕг ӕмӕ адӕмы ахает, сӕ ахадындзинад цард ӕмӕ историйы — ацы фарст у ӕнусон, быцӕу ыл кӕнынц политиктӕ ӕмӕ философтӕ, хуымӕтӕг ӕмӕ куырыхон лӕгтӕ. Х1Х-ӕм ӕнусы зындгонд англи-саг философ Томас Карлейль фыста: «Ибо всемирная история.... есть, по моему разумению, в сущности, история великих людей»35. Карлейлы хонынц пехуымпар, ацы хатдзӕг дӕр рӕсугьд загъд ӕрцыд, рӕстдзинады ӕнгӕс дӕр у, фӕлӕ, ӕрттивгӕ цы кӕны, уый ӕдзух сызгъӕрин нӕ вӕййы. Философ кад кӕны геройтӕн, фӕлӕ нӕ хынцы, адӕмӕн историйы цы роль ис, уый. Къоста загъта: «Адӕмы фарнӕй къӕдзӕх дӕр ныннӕры». Историон материализм сӕйраг ӕхсӕнадон тыхыл нымайы адӕ-мы: «Народ — творец истории, ведущая сила коренных общественных преобразований. Народ — подлинный субъект истории; его деятельность создает преемственность в поступательном развитии общества»36. Ахадгӕ ӕмӕ кадджын у геройы сгуыхт, фӕлӕ стыр хъуыддӕгтӕ адӕм аразынц. Фӕтӕгтӕ дӕр сӕ хъуыддӕгтӕ ӕххӕст кӕнынц адӕмы тыхӕй, адӕмы фӕрцы, ӕмӕ алы фӕтӕг дӕр дзыллӕты здахы йӕхирдӕм ӕппӕт мадзӕлттӕй.
Цомахъ дарддӕр хӕссы Къостайы традицитӕ, адӕммӕ кӕсы материалистом философийы пози-
35К а р л е й л ь Т. Теперь и прежде. — М.: Республика, 1994, 6 ф.
36Философский энциклопедический словарь. — М.: Советская энциклопедия, 1983, 395 ф.
237
цитӕй. Ӕмдзӕвгӕ «Адӕм» у кады зарӕг фӕллойгӕнӕг дзыллӕтӕн. Фыццаг строфайы ӕвдыст цӕуы поэты историон оптимизм. Адӕм ӕхсӕнадон царды куы базоной сӕ уавӕр ӕмӕ йӕ аххосӕгтӕ, уӕд сын нӕй ӕнӕ сыстгӕ тохмӕ сӕ барты сӕраппонд. Ӕмвӕнд, ӕмзӕрдӕ адӕм та вӕййынц сгуыхт ӕмӕ уӕлахиз. Уыцы оптимистон хъуыды поэт уӕрӕхдӕр ӕмӕ арфдӕр кӕны ӕртык-каг строфайы. Зын у адӕмы базмӕлын кӕнын, зын у уыдонӕн сӕ бартӕ ӕмӕ сӕ нысан бамбарын кӕнын, фӕлӕ иугӕр сыстадысты, уӕд уый вӕййы стыр ӕхсӕнадон ӕнкъуыст.
Дардыл фӕзыпдзысты тохы пысӕпттӕ, Тохы хъӕр ацӕудзӕн, анхъӕвздзӕн дардыл. Стыхджып уыдзысты сӕрибары фӕпдтх, Сдзурдзысты адӕм уӕд иумх сӕ бартыл.
Ӕмдзӕвгӕ зӕлы гимнау, рӕнхъытӕ сты ӕндыгьд, фидар амад, алы дзырд дӕр ис йӕ бынаты, ӕрттивы йӕ алы хуызтӕй, ис сӕ фидауц ӕмӕ бӕркад, ивылд фурдау цӕуынц сӕрибарӕй ӕмӕ ӕвдисынц тохгӕнӕг адӕмы хъару. Мидисимӕ ӕмуаг у ӕмдзӕвгӕйы ритмикӕ дӕр, цыппардӕстӕгон дактиль рӕзын кӕны патетикон зӕлыиад, дӕтты йын музыкалон хъару. Уацмысӕн ис тӕлывӕрд компо-зици: фыццаг строфа фӕлхатгонд цӕуы кӕронӕй, уымӕй дывӕр кӕны строфайы мидис, ӕвдисы йын йӕ идейон ахадындзинад. Уацмысы иумӕйаг пафос, поэты гуманистон философи, адӕмы тохы нысаниуӕг ӕвдыст цӕуынц ацы строфайы.
238
Адӕм куы стыхсои цагъайраджы цардхп, Адӕм куы бамбарой се 'фхӕрд, сӕ марӕг, Зон, уӕд кӕи сыстдзысты иу бон хъыгдардӕи, Зон, уӕд кхй фехъуысдзӕп иу бон сх зархг.
Ам зыны ӕхсӕнадон царды логикӕ, тохы аххосӕгтӕ ӕмӕ йӕ фӕстиуджытӕ. Уыцы рӕзты ис историон оптимизм. Рӕнхъыты ӕмхуызон райдайӕнтӕ (анафора;) дӕттынц уӕлдай тых поэты хъуыдытӕн, фидар сын кӕнынц сӕ рӕстдзинад, уыимӕ сты куы-рыхон фӕдзӕхст адӕмӕн дӕр ӕмӕ сӕ тугцъиртӕн дӕр.
Ацы ӕмдзӕвггеты циклы Цомахъ ӕвдисы историон ӕцӕгдзинад, нывӕнды ӕхсӕнадон-политикон идейӕтӕ, — уыдон ӕвзӕрынц поэты активен гу-манизмӕй, сӕ нысан у социален рӕстдзинад, сӕри-бар ӕмӕ ӕмбарад: адӕмы ӕнусон идеалтӕ.
* * *
Ӕхсӕнадон фӕзындтӕ ӕмӕ ӕнкъуыстытӕн вӕййы ӕхсӕнадон аххосӕгтӕ. Революцийы размӕ адӕмы змӕлд цъистгонд куы цыди, уӕд Лев Толстой пехуымпарау базыдта, цы 'рцӕудзӕн, уый, ра-иртӕста йын йӕ фӕстиуджытӕ. 1901 азы ныффыста сидт «Царю и его помощникам». Уым фыссӕг азымджын кӕны паддзах ӕмӕ хицауады, адӕмы уӕ-ззау уавӕры кӕй ӕвӕрынц, уый тыххӕй, ӕргом кӕны, тохыл адӕмы сӕ тыхст цард кӕй ӕфтауы, уыцы ӕцӕгдзинад. Стыр гуманист фыссы: «Опять убийства, опять уличные побоища, опять будут казни, опять страх, ложные обвинения, угрозы и озлобление с одной стороны, и опять ненависть, жела
239
ние мщения и готовность жертвы с другой... Очень может быть, что теперь проявившееся волнение и будет подавлено. Но если теперь оно и будет подавлено, оно не может заглохнуть, а будет все более и более развиваться в скрытом виде и неизбежно рано или поздно проявится с увеличенной силой и произведет еще худшие страдания и преступления»37. Толстой дард уыд революци ӕмӕ йӕ идейӕтӕй, фӕлӕ йын уыдта йӕ аххосӕгтӕ ӕмӕ йӕ фӕстиуджытӕ. Ӕмӕ куыд ӕнхъӕл уыд, афтӕ рауад.
Адӕм саст ӕрцыдысты, революци ӕрмынӕг ӕмӕ ныссабыр. Ралӕууыд уӕззау ӕрхӕндӕг заман. «До-дой кӕнӕнт саст адӕм!» («Горе побежденным»)— уыцы ӕртхъирӕн баззад Ромы сау дугӕй. «Пощады побежденным нет», —фыста Къоста «Кӕуӕг айнӕг»-ы. Елбыздыхъо йӕ радзырд «Цад»-ы аллегорион хуы-зы равдыста тох ӕмӕ йӕ састы трагеди. Датиты Ислам ӕмӕ Хъ. М. дӕр сӕ радзырдтӕ схуыдтой «Ахӕстоны». Ӕцӕгдӕр, ахӕстон сси бӕстӕ ӕмӕ цар-ды символ. Хъуыст ехсы къӕрцц, ауындзӕн ӕвдӕлон нал кодта, Сыбыры фӕндагыл нал ӕнцад хъада-манты зӕлланг, нал сысти туджы фӕд. Уӕды Иры-стон Цӕголты Георги схуыдта «Край беспросветной нужды», уӕды заман Малиты Геуӕргийӕн уыд «Цъифӕ рӕстӕг». Секъайы загъдау, рӕстӕг уыцы сау мылазон хаста.
Уӕд йӕ зӕлынад аивта Цомахъы поэзи дӕр. Бай-дзаг ӕрхӕндӕг ӕнкъарӕнтӕй, фӕзынд дзы ӕрхуым
’Тол сто и Л. Н. Собр. соч. в 22 томах. Т., XVII. — М.: Худ. лит-ра, 1984, 193 ф.
240
хъуыдытӕ. Сидтон ӕмдзӕвгӕты раивтой элегитӕ. Ӕмдзӕвгӕ «Ӕфцӕгыл» (1907) ӕвдисы фӕллад ӕмӕ саст лӕджы уавӕр, Нырма йыл ӕххӕстӕй не ’ртагфст йӕ састы азар, ӕмӕ йӕ зӕрдӕ дары йӕ тыхыл, кӕсы фидӕнмӕ, хъавы ног ӕфцӕгыл ахи-зынмӕ. Фӕстӕдӕр Цомахъы лирикон герой цардмӕ акаст бӕстондӕр, федта тохы фӕстиуджытӕ, саст ӕмӕ ӕфхӕрд адӕмы трагикон уавӕр. Уӕд сӕвзӕрд элеги «Рох бӕсты хъарӕг» (1908). Уым ис поэты уӕ-ззау хъынцым, уым хъуысы адӕмы ӕнуд хъарӕг. Бӕстӕ рох у цард, амонд ӕмӕ рухсӕй, фӕлӕ рох нӕу мӕлӕт, хъыг ӕмӕ цагъардзинадӕй.
Ирон фольклоры нывӕфтыд ныхасӕй ӕппӕты хъӕздыгдӕр жанр у хъарӕг. Уыцы миниуӕгӕй хай-джын у Цомахъы уацмыс дӕр. Хъарӕгау ивӕзгӕ цӕуы уацмысы мелоди, хъуысы «зӕрдӕмарӕн хъас-тау». Хъарӕг кӕны рох бӕстӕ, йӕ хъыгӕй рис-сынц ӕмӕ тӕлфынц «уазал къонатӕ», «сидзӕр ӕдзӕллаг быдыртӕ». Поэзийы улӕфтӕй ӕрдзы алцы дӕр сси удджын, цардӕгас. Ам алы ныв, алы дзыр-дбаст у трагедийы цӕг. Мифон алӕмӕты къуыбы-лойау мидисджын ӕмӕ хуызджын у поэты метафорон ныхас. Хъарӕг «сау мигьау сагъӕсаг сӕртыл лӕууы» — цӕст кӕй нӕ уыны, фӕлӕ зӕрдӕ кӕй хаты, ахӕм ӕвирхъау ныв, уый сӕвзӕрд хъомыс-джын поэтикон фантазийӕ. Хъарӕг мысы «рагон хъуыддӕгты», «нӕртон фыдӕлты»: сгуыхт хъуыддӕгтӕ ӕмӕ цытджын лӕгтӕ баззадысты ӕрмӕст мысинӕ-гты, реалон уавӕры та алцы дӕр у тӕригьӕддаг ӕмӕ кӕуинаг — ахӕм у контрастен нывты идейон мидис.
Цомахъы поэзийы зымӕг у фыдрӕстӕджы символ («Зымӕг»). Хъызт зымӕджы хуызджын нывтӕ фӕд-
241
фӕдыл ӕвдыст цӕуынц ӕмдзӕвгӕ «Фӕндон»-ы дӕр. Фӕлӕ ам тар нывтӕй ӕвзӕрынц патриоты рухс бӕллицтӕ.
Искуы, — фӕзӕгъын ӕз дӕр уӕд мӕхинымӕр, — Искуы та уалдзӕг куы 'рцӕуид;
Дардмӕ куы хъуысид нӕ зарды, нӕ цины хъӕр, Хур нӕм йӕ цӕстӕй куы кӕсид;
Амонд куы ныззилид, амопд бӕркадимӕ, Тухийы рӕстӕг куы фӕуид;
Фарн пӕм куы ’рынцаид, фарл ӕмӕ кадимӕ Цард дӕр ӕнусмӕ куы хӕссид...
Уыдон уыдысты ӕмӕ сты адӕмы ӕнусон фӕн-диӕгтӕ. Уыдонмӕ бӕллынц адӕмы хуыздӕртӕ, ку-сынц ӕмӕ тох кӕнынц уыдоны сӕраппонд.
* * *
Нӕй сфӕлдыстадон хъуыдыйыл сахсӕн сӕвӕрӕн. Цомахъ Ревелы ныггӕнды ныффыста ӕмдзӕвгӕты цикл «Ахӕстоны фыстытӕй» (1908-1910). Кӕддӕр Виктор Гюго дзырдта ныфсджынӕй революцийы знӕгтӕн: «Тӕрхонгӕнджытӕ, сымах тӕрхон кӕнут сӕуӕхсиды фӕзындӕн» («Суд над революцией»). Афтӕ уыд уырыссаг революцийы хъысмӕт дӕр. Кодтой йын карз тӕрхон, мардтой сӕрибары бӕллицтӕ, фӕлӕ сӕуӕхсидӕн нӕй ахӕстоны бакӕнӕн. Жан-Жак Руссо дзырдта: «Бастилийы мӕ куы бакӕной, уӕд уым сфӕлдисдзынӕн сӕрибары ныв»3*1. Ацы хъуыды хи-цон уыд Къостайӕн дӕр: «В тюрьме ясней мне чу-
“Руссо Ж а н-Ж а к. Юлия или Новая Элоиза. — М.: Худ. литература, (БВЛ), 1968, 10 ф.
242
дится свобода». Афтӕ зӕгъын йӕ бон уыд Цо-махъӕн дӕр. Уый, ӕцӕгдӕр, сфӕлдыста «сӕриба-ры ныв». Ӕмдзӕвгӕты иумӕйаг пафос ӕвдисынц Генрих Гейнейы куырыхон ныхӕстӕ — циклы эпиграф: «Ӕрмӕст ахӕстоны чи фӕвӕййы, уый бам-бары зӕрдӕбынӕй, куыд уарзон у Сӕрибардзинад». Цомахъ уыцы ӕмбарынад скодта бӕрзонд этикон идеал поэзийы фӕрцы. Раст зӕгъы Джусойты Нафи, зӕгьгӕ, цикл «Ахӕстоны фыстытӕй» уыд ӕмӕ у ирон поэзийы бӕрзонддӕр ӕнтыстытӕй иу»39.
Циклы ис авд ӕмдзӕвгӕйы. Ӕвдыст сӕ цӕуы ахӕсты хъизӕмар ӕмӕ йӕ бӕллицтӕ. Фыццаг ӕртӕ уацмысы «Хуры тын», «Бӕлон» ӕмӕ «Хӕлӕг»-ӕн ис ӕнгӕс сюжеттӕ. Ӕртӕйы дӕр уынӕм ад-ӕймаг ӕмӕ дунейы ахастытӕ. Кӕд геройы психоло-гон уавӕр ӕмӕ ӕрдзы фӕзындтӕ контрастен сты, уӕддӕр сын ис ӕнӕхӕлгӕ иудзинад ӕмӕ уый мидӕг ис уацмысты философон мидис.
Ӕмдзӕвгӕтӕ сюжет ӕмӕ нывтӕй сты хуымӕтӕг, фӕлӕ арф ӕмӕ ахадгӕ у сӕ мидис.
Фыццаг уацмысы поэт удджын кӕны Хуры тын. Цардхӕссӕг ӕрвон рухс бакаст «ӕхгӕд къуыммӕ», бахаста йӕм цин ӕмӕ уӕлмонц бӕллицтӕ, фӕлӕ «фенкъард и ахӕсты цардӕй», нӕ бафӕрӕзта йӕ хъиз-ӕмармӕ кӕсын ӕмӕ «фӕлыгъди хъуызгӕ». Ахӕм хуымӕтӕг ныв ирдӕй ӕвдисы ахӕсты уӕззау уавӕр. Цины цыбыр фембӕлд ӕвзӕрын кӕны мысинӕгты ӕнӕкӕрон хал. Уымӕй рӕзынц сагъӕс ӕмӕ катай. Афтӕмӕй нын уӕрӕх раргом вӕййы
”Д ж у с о й т ы Н. Цо.мак Гадисв // Очерк истории осетинской советской литературы. — Орджоникидзе, 1967, 43 ф.
243
лирикон геройы зӕрдӕйы уаг, йӕ зын уавӕр, йӕ тырнын, хур сӕрибарӕй кӕм ӕрттивы, уыцы дунем®.
Дуне хъулон у. Алыхуызон сты ӕрдзы фӕзындтӕ, зӕндтӕ ӕмӕ зӕрдӕтӕ. Ахӕст балымӕн бӕлонимӕ («Бӕлон»). Рӕсугъд ӕхсинӕг уымӕн сси цард, сӕрибар ӕмӕ уарзты символ. Уый йӕ бӕтты дунеимӕ, уый йын мынӕг кӕнын нӕ уадзы йӕ уды рухс, ӕмӕ геройы зӕрдӕйы цӕрынц «царды хъуыдытӕ, йӕ хуыздӕр бӕллиццӕгтӕ, цинджын Сӕрибар, йӕ уарзондзинад». Бынтон ӕндӕр у мигъты ӕрдзон уаг («Хӕлӕг»). Лермонтов уыдонӕй загьта: «Чужды вам страсти и чужды страдания» («Тучи»). Ахӕмтӕ сты мигьтӕ Цомахъы ӕмдзӕвгӕйы дӕр. Хуры тын ӕмӕ бӕлонӕй хъауджыдӕр уыдон нӕ хатынц, «цавӕрдӕр лӕг сӕм хӕлӕг кӕны, уый». Фӕлӕ цард вазыгджын ӕмӕ цымыдисаг уымӕй у, ӕмӕ дзы алцӕмӕн дӕр ис бынат ӕмӕ нысан. Ӕцӕгӕлон мигътӕ дӕр агайынц ӕмӕ цырын кӕнынц геройы ӕнкъарӕнтӕ. Уыдонӕн ис сӕхи нысан, сӕхи фидауц. Цомахъ сӕм хуымӕтӕджы нӕ хӕлӕг кӕны, уымӕн мигьтӕ сты сӕрибары символ. Контрастен уавӕрты бацӕуынц арв ӕмӕ ахӕстон, мигътӕ ӕмӕ ахӕст. Ахӕм нывы бӕстондӕр разы-нынц ахст лӕджы удыхъӕд, йӕ рӕсугъд бӕллицтӕ: «Атӕх сӕрибарӕй уарзон фы-дыбӕстӕм, Бафсӕд дӕ хӕстӕг, дӕ мады уындӕй». Цӕстуынгӕ свӕййы ахӕсты хъизӕмар. Уый рогдӕр нӕу Амраны удхарӕй.
Цагъардзинады тарӕй сысты рухс Сӕрибар, уый ныррухс кӕны, ныггӕнды дӕр чи нӕ сӕтты, уыцы тохгӕнӕг адӕймаджы фӕлгонц. Уый нӕу та-
244
урӕгьон герой, уый у хуымӕтӕг адӕймаг, уый зоны бӕллын ӕмӕ уарзын, хъары йӕм рыст, фӕлӕ уӕддӕр нӕ сӕтты йӕ ныфс, нӕ сӕфы йӕ лӕгдзи-над, ӕмӕ уый мидӕг ис йе стырдзинад. Цомахъ ахӕсты нӕ кӕны идеален, нӕ йын ӕмбӕхсы йӕ адӕймагон ӕнкъарӕнтӕ, уымӕ гӕсгӕ йӕ герой у зӕрдӕисгӕ, хъарынц нӕм йӕ рыст ӕмӕ йӕ бӕллицтӕ. Уыцы ӕууӕлтӕ сты лирикон поэзийы ахъаззагдӕр миниуӕг.
Поэты сфӕлдыстадон хъару ноджы ирддӕрӕй разынд фӕндзӕм ӕмӕ ӕхсӕзӕм ӕмдзӕвгӕты. Уыдо-ны уынӕм уӕрӕх ӕмӕ хуызджын нывтӕ. Литера-турӕйы фын ӕвдисынӕн ис рагон ӕмӕ фӕлвӕрд традицитӕ. Уыдон сты ирон дзырдаивады дӕр. Таурӕгьты зындгонд у Иунӕджы фын, зарджыты — Хазбийы фын. Геройы фын арӕхстджынӕй раныв-ӕста Брытьиаты Елбыздыхъо йӕ трагедийы. Ацы тра-дицийыл арӕзт у Тлатты Хохы утопион радзырд «Фын» дӕр. Сӕ иуты вӕййы царды аллегорион нывтӕ, иннӕты ӕвдыст вӕййы ӕцӕгдзинад ӕмӕ бӕллицты контрасттӕ.
Цомахъы «Фын» у оригинален поэтикон нывӕдз. Йӕ фыццаг хайы ӕвдыст цӕуы ахст поэты уӕззау уавӕр. Ам алы дзырдбаст, алы рӕнхъ, алы ныв ӕвди-сы равг, ныккӕсын кӕны зӕрдӕйы ӕрфытӕм, фӕлгьауы ӕнкъарӕнты фӕлхъазӕнтӕ. Авторы поэтикон ныхас у нывӕфтыд, эмоцион, мидисджын. Тыхсы ахӕст, «зӕрдӕ скуыддӕр мӕтӕйдзаг хъуы-дытӕй». Фӕнды йӕ фыны йӕ бӕстӕ, йӕ хионты фенын, уыдонӕн сӕ зынты ныфсытӕ бавӕрын. Ӕмӕ сӕххӕст йӕ фӕндон. Цомахъ реалист у. Ӕмӕ йӕ фыны дӕр ис царды ӕцӕг нывтӕ. Уыдон сты
245
зӕрдӕхалӕн нывтӕ. Йӕ хъӕу, йӕ хӕдзар — алцы дӕр ӕдзӕллаг. Тӕригьдӕдаг сты йӕ бинонтӕ. Зӕрдӕ скъуыдтӕ кӕны мады хъарджытӕй. Уидоны уавӕр ӕнцондӕр нӕу ахӕсты уавӕрӕй, ӕмӕ лирикон герой ныр та бӕллы йӕ фынтӕй ферв-ӕзынмӕ. Цомахъы уацмысы нӕй нӕдӕр аллегори, нӕдӕр контраст. Ам ис иу ӕцӕгдзинад (реальность). Уый у Уӕрӕсейы цард. Фӕд-фӕдыл цӕуынц царды зынтӕ, рӕзынц, райтынг вӕййынц, кӕнынц арфдӕр ӕмӕ уӕрӕхдӕр. Иу композицион рӕнхъы ралӕууынц ахӕстон ӕмӕ бӕстӕ, ахӕст ӕмӕ йӕ бар-хи бинонтӕ. Зӕрдыл ӕрлӕууы Гамлеты базыр-джын ныхас —«Ӕгас дуне у ахӕстон». Афтӕмӕй нын раргом вӕййы уацмысы социален ӕмӕ философон мидис.
Поэзийы мондӕгтӕй ӕхсиды ӕмдзӕвгӕ «Ме 'фсымӕрмӕ». Ам йӕ тыхы бацыд поэты реализм, ирдӕй дзы зыны сфӕлдыстадон ныфс. Уӕды рӕстӕджы европӕйаг поэзийы сӕйраг бынат ахста декадентон аивад. Къоста хуымӕтӕджы нӕ хъаст кодта, зӕгьгӕ, «нас всех заело декадентство» («Памяти М. Ю. Лермонтова»). Лирикӕйы ӕууӕлтӕ уыдысты рӕсугьд мифтӕ, уӕлдӕфон ӕндӕргтӕ, ӕвзаргӕ дзырдтӕ ӕмӕ ӕбӕрӕг символтӕ. Ӕры-мысӕм К. Бальмонты поэтикон деклараци: «Я изысканность русской медлительной речи». Ахӕм литературой атмосферӕйы Цомахъ йӕ ныфс бахаста «дӕрзӕг» ныхӕстӕй дӕрзӕг нывтӕ кӕнынмӕ. Уыцы нывты ис бӕлвырд ӕмӕ карз рӕстдзинад. цӕсту-ынгӕ ӕцӕгтӕ. Нӕй чъизи дзырдтӕ, ис чъизи хъуыдытӕ. Цыфӕнды дзырдтӕ дӕр дӕсны поэты ӕрмдзӕфӕй фестынц аив ӕмӕ поэтикон.
246
Афтӕ у Цомахъы курдиаты ӕнтыст ацы ӕмдзӕвгӕйы.
Уацмыс у авторы дзуапп йе ’фсымагры фыстӕгӕн. Уый йын ӕфсон у ӕрмӕст. Поэтӕн «фадат фӕци» йӕ уавӕр равдисынӕн, йӕ хъыгтӕ зӕгъынӕн. Ахӕстӕн ӕнкъард у йӕ цӕрӕн, «зӕппадзау у талынг, ингӕнау уынгӕг». Райхӕлы метафорон абарст, ӕмӕ иумӕйаг нывӕй равзӕры бӕлвырд нывтӕ, рахицӕн вӕййынц бӕрӕг детальтӕ — ахӕстоны атрибуттӕ. Уыцы ӕууӕлтӕ сты ӕвирхьау ӕмӕ зӕрдӕриссӕн. Зын-дон у ахӕстоны чъизи уавӕр сыгьдӕг удӕн, йӕ хъизӕмар у ӕгӕрон ӕмӕ трагикон. Ам Цомахъ пайда кӕны контрасты фӕрӕзтӕй. Мидӕгӕй — ӕмбыд хатӕн, ӕддейӕ — рӕсугьд дуне, уалдзыгон ӕрдз. Ног хуызы раргом ахӕсты зӕрдӕ. Уый у цар-дбӕллон адӕймаг, ӕнкъары ӕрдзы фидауц, йӕ миддуне у рухс, йӕ бӕллицтӕ сты сыгъдӕг ӕмӕ бӕрзонд. Геройы монолог йӕ кульминацийы зӕлы патриотизмы гимнау, рӕсугьд ӕнкьарӕнтӕ ӕвдисынц адӕймаджы стырдзинад. Тохгӕнӕг патриотӕн ныфс ӕмӕ хъару дӕттынц йӕ адӕм, йӕ бӕстӕ, йӕ рӕстдзинад.
Циклы иумӕйаг темӕ у ахӕсты хъысмӕт. Ӕвдӕм ӕмдзӕвгӕ «Ӕрӕхсӕв» у скъуыддзаг, геройы мидмонолог. Фыст у урс ӕмдзӕвгӕтӕй, нӕй дзы строфатӕ. Ахӕм формӕ ахъаз у авторы тыхст уавӕр ӕвдисынӕн. Йӕ хъуыдытӕ цӕуынц ӕрдзон уагыл (поток сознания), сты фӕллад, нӕй сӕ цӕхӕр, нӕ хъазы сӕ туг, нӕй сын райдиан, нӕй сын кӕрон. Уыдон нын ӕргом кӕнынц ахӕсты тохы нысан: герой ӕмӕ йе 'мбӕлттӕ сӕ зӕрдӕтӕм ай-стой адӕмы ’фхӕрдтӕ, «сӕ хуыздӕр фӕндиаг уыд
247
адӕмы амонд», хӕцыдысты адӕмы сӕрыл. Авторы хъуыдыты иу кӕны (обобщение) символон метафорӕ: «Хӕцыдыстӕм Рухсыл ӕхсӕвы сырд-тимӕ...» Гъе ахаем уыд революцийы мидис, ӕнусон тохы нысан. Адӕмӕн Рухс чи хӕссы, уыдон бавза-рынц Прометей ӕмӕ Амраны хъысмӕт, фӕлӕ сӕ фӕлгонцтӕ цӕрынц мифты, кадджыты ӕмӕ зар-джыты. Уыцы рухсдзаутӕй уыдис Гӕдиаты Цомахъ дӕр.
* * *
Сыбыр зындон уыд. Зындонмӕ нӕ тӕхынц Музӕтӕ. Уьцч ӕрмынӕг Цомахъы поэтикон сфӕлдыстад. Поэт зыдта Уӕрӕсейы царды фӕсти-уджытӕ: «Строй жизни убивал всякое действие и не только действие, но и человеческую мысль». Сӕдӕ хатты фыддӕр удмарӕн та уыдысты ахӕстон ӕмӕ Сыбыр. Хаеты уавӕрты Цомахъӕн авд азы дӕргъы ницы бантыст поэзийы, багрзы цъарыл ӕнӕбары цы фӕлмаст хъуыдытӕ фыста, уыдон куы нӕ нымайӕм, уэед.
Февраль! революцийы фӕстӕ Цомахъ суӕгъд ӕмӕ сыздӕхт Ирыстонмӕ. Ам ӕнхъызт политикон цард. Цомахъ уыд царды фаейлауӕнты — афтаг схондзагн фагстӕдӕр йӕ уацмысты чиныг. Цомахъӕн уыд ӕрмӕст иу нысан — адагмы амонд, Рухс агмӕ Сӕри-бар. Уыдонмӕ уыдта иу фагндаг — революцией тох. Уыцы зондахастӕй сӕнтыст, тохы цин поэтизаци кӕм цӕуы, ахӕм ӕмдзӕвгӕ «Арв нӕры». Уацмысы йӕхи ногӕй ӕвдисы поэт-трибуны поэтикон темперамент.
248
Ӕмдзӕвгӕ «Арв нӕры» у тохы аллегори. Фӕлӕ поэт фӕсномыг дзырдтӕн ӕмӕ нывтӕн радта символом нысаниуӕг. Арвы нӕрын ӕмӕ дымгӕйы хъазт сты тох ӕмӕ змӕлды символтӕ. Уыдонӕй бӕзмӕлыд ӕрдз, сӕнкъуыст дуне, сӕфынц мигьтӕ— ӕрдз ӕмӕ ӕхсӕнады сау тыхтӕ. Уалдзыгон тӕрк къӕвдайӕ райхъал вӕййы ӕрдз, аивы йӕ хуыз, калы дидинӕг, бӕстӕ свӕййы рухс ӕмӕ райдзаст. Ахӕм хуызы уыдта Цомахъ революци ӕмӕ йӕ бӕллиццаг фӕстиуджытӕ. Уацмысы бӕлвырд зынынц Максим Горькийы традицитӕ («Зарӕг уадфидиуӕ-гыл)». Дыууӕ поэтӕн дӕр тох у ноггӕнӕг ми, рухс ӕмӕ цин хӕссӕг архайд. Тох хӕст у, хӕст уӕззау хъуыддаг у, фӕлӕ, йӕ нысан бӕрзонд ӕмӕ гуманистом куы уа, уӕд вӕййы кадӕггаг. Пушкины цӕстӕнгасӕй патриотом хӕсты размӕ Петр Фыццаг уыд «могущ и радостен, как бой». Цомахъ дӕр рӕстаг тохы уӕззау нывты ӕмрӕнхъ уыны цин ӕмӕ бавзары ӕхсызгондзинад.
Цомахъӕн революцийы уӕлахиз уыд уалдзӕджы ӕрцыд. Уалдзыгон цинӕй улӕфы ӕмдзӕвгӕ «Ӕрцыд, ныллӕууыд уалдзӕг». Уацмысы рог рит-микон зӕлынад ӕвдисы хъӕлдзӕг равг, уалдзыгон ӕхсызгон тӕлмӕнтӕ. Цины май сси ног царды символ. Сӕххӕст поэты рагон бӕллиц: фӕци фыду-аг рӕстӕг, фыдуаг зымӕг, ралӕууыд фарны дуг. Цомахъ, ног царды цы агуырдта, цӕмӕ бӕллыд, уыцы социалон-этикон идеалтӕ ӕндӕр ӕмдзӕвгӕйы ныв-ӕнды цыбыр, фӕлӕ бӕлвырд поэтикон рӕнхъы-ты:
249
Фӕнды мӕ мӕн, цӕмӕй нӕ Иры Мӕгуыр лӕг царды уаг ӕмбара; Фӕнды мӕ мӕн, цӕмӕй нӕ Иры Лӕджы фӕллой йӕ кад ыссара;
Фӕнды мӕ мӕн, цӕмӕй нӕ Иры Рӕстдзииад адӕммӕ куыд хъара; Фӕнды мӕ мӕн, цӕмӕй нӕ Иры Нӕ тых, нӕ фӕнд, нӕ сӕр нӕ бар уа.
Цины зарӕгу ӕмдзӕвгӕ «Ӕхсӕрдзӕн» дӕр (1919 аз). Уацмысы мидис у хуымӕтӕг: ӕвдыст дзы цӕуы ӕхсӕрдзӕны хъӕлдзӕг цыд, йӕ тых, йӕ фидауц. Фӕлӕ цы у йӕ аивадон идейӕ? Куыд зонӕм, афтӕмӕй Цомахъы пейзажон нывты вӕййы символом мидис. Ам дӕр афтӕ кӕй у, уый гуырысхойаг нӕу. Ӕхсӕрдзӕн у поэзийы традицион фӕлгонц. Ӕппӕты зындгонддӕр у Г. Р. Державины филосо-фон одӕ «Водопад». Уым автор ӕвӕры риторикон фарст: «Не жизнь ли человеков нам Сей водопад изображает?» Бӕгуыдӕр. Ахӕм традицийыл амад у Цомахъы ӕмдзӕвгӕ дӕр. Ӕхсӕрдзӕн у, сӕрибарӕй чи рацыд, йӕ тыхтӕй чи хъазы, йӕ хъаруйӕ ныфсджын чи у, ахӕм удгоймаг. Уымӕн йӕ амонд ис тохы, размӕ цӕуыны, иумӕйаг архайды. Уыцы хъуыдытӕй рӕзы «Цъӕйдон», «Цъити» ӕмӕ «Доны зарӕг»-ы идейон пафос дӕр.
Ӕндӕр равг, ӕндӕр зӕрдӕйы уаг ис «Ӕхсӕрдзӕны хъаст»-ы. Автор ӕй нымадта йӕ хуыздӕр ӕмдзӕв-гӕйыл40. Ам ӕвдыст цӕуы ӕхсӕрдзӕны тӕригьӕддаг хъысмӕт. Ӕнцой нӕй ӕхсӕрдзӕнӕн нӕдӕр цӕугӕ
4“Д ж у с о й т ы Н. Цомак Гадиев.—Орджоникидзе, 1965, 84 ф.
250
фурды, нӕдӕр знӕт денджызы. Фурд ӕй хойы дуртӕ ӕмӕ кьӕдзӕхтыл, денджызы уылӕнтӕ йӕ тӕрынц сӕ разӕй, ӕмӕ «сфӕлмӕцыд, суынгӕг йӕ балцӕй нӕ мӕгуыр ӕхсӕрдзӕн». Цы нысан кӕны ацы фӕсно-мыг ныв? Ӕрымысӕм йӕ авторы хауӕггаг цард, уӕ-лдайдӕр мидхӕсты заманы. Ӕмдзӕвгӕ фыст ӕрцыд фӕндагыл. Нары комы, Регахы, 1919 азы майы. Уӕд Цомахъ уыд лигьдон. Уыди змӕст рӕстӕг. Нигер «Иронвӕндаг» ӕмӕ ног «Додой» куы фыста, уыцы заман. Уӕд хауӕггаг ӕхсӕрдзӕны уавӕры уыд поэт дӕр ӕмӕ Ирыстон дӕр. Фӕллад лӕг куы стыхсы, уӕд агуры удӕнцой, ӕрымысы йӕ са-бийы бонтӕ. Ӕхсӕрдзӕн дӕр мысы йӕ равзӕрӕн «райдзаст къуылдымтӕ», «цъитийы рухс хъӕбыс та йӕм дзӕнӕтау фӕкаст». Фӕлӕ нӕй рӕстӕгӕн раз-дахӕн, нӕй ногӕй «рухс хъӕбыс» ссарӕн, ӕмӕ уый мидӕг ис хъысмӕты трагизм.
Ӕмдзӕвгӕ ӕмткӕй раст ӕвзары Джусойты Нафи41. Фӕлӕ Нафи, мӕнмӕ гӕсгӕ, раст нӕу иу хъу-ыддагӕй. Уый Цомахъы историон оптимизм равди-сыны сӕраппонд сӕ бынӕттӕ аивта дыууӕ ӕмдзӕвгӕйӕн. Сахъат у ахӕм метод. Науӕд, оптимизм тыхджын зондахасты ӕвдисӕн у, уый зӕгъӕн дӕр нӕй. Азы фӕстӕ, 1920 азы, ӕрцыд стыр тра-геди Хуссар Ирыстоныл, ноджы фыддӕрӕй уыцы трагеди бавзӕрстам 70 азы фӕстӕ. Ногӕй йӕ нал бавзардзыстӕм, уымӕй дӕр нын зӕрдӕ ничи бавӕрдзӕн. Маяковскийы загъдау, «для веселья наша планета мало оборудована». Цомахъ ӕвдыста, цы уыдта ӕмӕ цы бавзӕрста, уыдӕттӕ. Уыцы хуызы
•"Д ж у с о й т ы Н. Цомак Галиев.— Орджоникидзе, 1965, 83-84 ф.
251
уыдтой сӕ хъысмӕт Овидий ӕмӕ Данте, Камоэнс ӕмӕ Шекспир, ӕмӕ уый тыххӕй фӕуддзаг не сты. Тютчев фыста йӕ лирикон геройы номӕй: «Блажен, кто посетил сей мир в его минуты роковые». Уый бӕрӕгбоны ныхас у. Тютчев Цомахъы уавӕрты куы бахаудтаид, йӕ бӕстӕ Ирыстоны траге-ди куы бавзӕрстаид, уӕд ӕм ӕрцыдаид ӕндӕр фӕндон. Ирон ӕфхӕрд поэт уыдта удгоймаджы трагеди ӕхсӕнадон ӕмӕ историон ӕнкъуыстыты ӕмӕ сфӕлдыста арф философон ӕмдзӕвгӕ «Ӕхсӕрдзӕны хъаст». Уый у тыхст уды хъӕр. Уый у удхары поэзи. Къоста загъта: «Хъӕр мӕрдтӕм дӕр хъуысы». Уыцы ныхас дзы йӕ тыхстӕй сирвӕзти. Хъӕр удӕгӕстӕм дӕр стӕм хатт хъуысы, стӕм хатт сӕм хъары адӕмы хъыг. Ӕвдисӕн — Къос-тайӕн йӕхи хъысмӕт. Сӕфы ӕхсӕрдзӕн стыр уылӕнты ’хсӕн. Цомахъ фӕрсы: «Чи дын фехъусдз-ӕни ам та, ӕхсӕрдзӕн, дӕ хъаст?!» Уый у ритори-кон фарст. Нӕй йын дзуапп. Уымӕй хъуысынц ӕнусон рыст, ӕнусон катай.
Цомахъы хъысмӕт ӕппӕтӕй дӕр у трагикон. Фыссӕг 20-ӕм азты кодта стыр ӕмӕ ахъаззаг куы-стытӕ. Фӕлӕ бӕрӕг у иу хъуыддаг: гыццылгай ӕрмынӕг йӕ поэтикон цӕхӕр. Уыдис ӕм хъуы-дытӕ ӕмӕ зӕгьинӕгтӕ, фӕлӕ ӕрлӕмӕгь йӕ за-раг хъӕлӕс. Лирикӕйӕн хъӕуы темперамент, уӕ-лмонц, ӕхсидгӕ ӕнкъарӕнтӕ. Фӕллад зӕрдӕ фӕцух уыдонӕй. Уӕнгмард ӕмӕ ӕгьуыз сты «Цъӕйы комы фыстытӕ», кӕд сӕ поэт философон хъуыдытӕ бавӕрынмӕ хъавыд, уӕддӕр. Цымыдисаг у ӕмдзӕвгӕ «Ирыстон»-ы истори. Ис ын цалдӕр варианты, иууылдӕр сты скъуыддзӕгтӕ. Поэт хъизӕмар кодта
252
сфӕлдыстадон куысты, фӕлӕ йӕ нал хаста йӕ хъару, ӕмӕ йын нӕ бантыст йӕ хъуыдытӕн поэтикой формӕ раттын. Дзырд ӕмӕ стих йӕ коммӕ нал кӕсынц, ӕмӕ уацмыс баззайы ӕрдӕг фыстытӕй...
Афтӕ уыд ирон поэттӕй бирӕты хъысмӕт. Фыдрӕстӕг ӕмӕ фыдцард бадомдтой бирӕ хъа-рутӕ, бирӕ курдиаттӕ.
«Цӕмӕн ӕй уарзын ӕз мӕ фыдыбӕстӕ?» — ахӕм риторикон фарстӕй райдайы «Ирыстон»-ы иу вариант. Уый дӕр скъуыддзаг у, фӕлӕ дзы ис лири-кон сыгьдӕг уӕлдӕф.
Иухатт кастӕн ӕз быдыры, Федтоп арвы кӕрон мигътӕ. Загътон, хӕхтӕ сты, ӕвӕццӕгӕн, Ӕмӕ мӕ зӕрдӕ куры хӕхтӕм...
Ам зыны хаст адӕймаджы зӕрдӕ. Уый дзаг у бӕрзонд уарзондзинадӕй, рухс ӕрхӕндӕгӕй.
Цомахъ иудадзыг фӕлвӕрдта тӕлмацтыл дӕр. Уырыссаг ӕвзагӕй раивта Эжен Потьейы «Интернационал», Виктор Гюгойы «Хъазуат баррикадыл», Демьян Бедныйы «Ленӕйы бӕстӕйы», австриаг поэт Мориц Гартманы «Уарыны ӕртах» (А. Плещеевы тӕлмацӕй), англисаг поэт Бурдилёны «Уарзондзинад» (Я. Полонскийы тӕлмацӕй), Плещеевы «Зӕрватыкк» («Травка зеленеет» — польшӕйаг «Хъӕууон зар-джытӕй»), Уыдон дӕр не сты ирон поэзийы ӕнты-стытӕ, фӕлӕ нын ӕвдисынц поэты сфӕлдыстадон фӕлварӕнтӕ.
Фӕныкӕй нуӕрст зынг куыд ферттива, афтӕ-иу хатгай ферттывта Цомахъы курдиат. Поэт фӕсрево-люци ныффыста верлибр «Ӕнусы кад!» Ирон лирик-
253
ӕйы уый, ӕвӕццӕгӕн, уыд фыццаг сӕрибар ӕмдзӕвгӕ. Уацмыс у кады зарӕг сӕрибарыл тохг-ӕнджытӕн. Поэт мысы революцийы геройты сгуых-тытӕ, сӕ тохы бӕрзонд трагизм, сӕ кады мӕлӕт. Уыдон уыдысты цард ӕмӕ рухсы хӕстонтӕ, ӕрцы-дысты нӕ бӕстӕм «ӕгьдау ӕвӕрынмӕ», фӕллойгӕнӕг адӕмы хъахъхъӕнынмӕ, сӕрибар хӕссынмӕ. Сӕ иуӕй Цомахъ зӕгьы: «Ӕрцахстой йӕ... ӕмӕ йӕ амардтой, стӕй йӕ басыгътой... Ссыгьд... Ныр дӕр ма судзы махӕн нӕ зӕрдӕйы... Ӕнцад! Ӕнусы кад!..» Афтӕ уыд поэтӕн йӕхи хъысмӕт дӕр. Басыгьд удхар ӕмӕ сфӕлдыстады, фӕлӕ абон дӕр судзы нӕ зӕрдӕты, судзы йӕ уацмысты.
V
20-ӕм азты Цомахъы йӕхимӕ тынгдӕр здахын райдыдта прозӕ. Уӕд сфӕлдыста прозӕйӕ ӕм-дзӕвгӕтӕ. Ацы жанр XIX ӕнусы ӕрфидар европӕйаг литературӕты. Уӕрӕх фӕндаг ын скодтой И. Тургенев, В. Короленко, А. Рембо ӕмӕ ӕндӕртӕ. Ссӕдзӕм ӕнусы райдайӕны ацы жанр фӕзынд ирон дзырдаивады дӕр. Зындгонд сты Гаглойты Рутены куырыхон уацмыстӕ «Намыс» ӕмӕ «Хъӕндил дӕр сызмӕлыд», ӕбӕрӕг авторы ӕмби-сонды ӕмдзӕвгӕ «Сӕрибар». Рӕстӕджы афонтыл ахӕм уацмыстӕ ныффыста Секъа. Уӕрӕх сты ацы жанры гӕнӕнтӕ, йӕ авналӕнтӕ. Уыдон фадат дӕттынц сӕрибар аив ныхас кӕнынӕн, ӕнкъарӕн-ты фӕлхъазӕнтӕ фӕлгьауынӕн, философон хъуы-дытӕ дзурынӕн.
Прозӕйӕ фыст ӕмдзӕвгӕты социален ӕмӕ фи-
254
лософон проблемӕтаг ӕвӕры Цомахъ дӕр. Цы у рӕсугъдцзинад? Цы у амонд? Ацы фарстытӕн агнусты дӕргьы дзуапп дӕттыныл фӕлвары адӕймаджы хъуы-ды. Уыдон сты ахсджиаг фарстытаг, уымӕн ӕмӕ рӕсугьддзинад ӕмӕ амонд сты царды нысан, адӕй-маджы идеалтӕ. Уыдонмӕ та хицагн фаглтӕртӕ ӕмӕ удгоймаггтӕ кӕсынц хицӕн хуызы, ӕндӕр ӕмӕ ӕндӕр цагстӕнгасӕй. Ӕфсарм ӕмӕ намысы тыххӕй К. Маркс фыста: «У республиканца иная совесть, чем у роялиста, у имущего — иная, чем у неимущего, у мыслящего — иная, чем у того, кто неспособен мыслить. У человека, у которого нет другого призвания к тому, чтобы стать присяжным, кроме ценза, и совесть цензовая»* 42. Афтӕ заггьӕн ис рӕсугьддзинад ӕмаг амондӕй дӕр. Философтӕ, фысджытӕ, хицӕн адӕймӕгтӕ — алчи дагр уыцы ӕмбарынадты ӕвагры йӕхи мидис, йӕ зондахаст ын куыд амо-ны, уымаг гӕсгӕ. Фӕлӕ фылдагр гуманистты хъуы-дытӕ уӕддӕр хӕстӕг сты кӕрӕдзимаг. Баглвырд сӕ загьта Дидро: «Самый счастливый человек тот, кто дарит счастье наибольшему числу людей»43.
Амонды проблемаг фидар бынат ахста Цомахъы ӕхсӕнадон ӕмӕ сфӕлдыстадон куысты. Тохы заман фыста: «Гъей! Ӕрмӕст ӕхсарӕй агвӕры амонды уидаг ӕнамонд фыд багеты» («Тохы хъагр»). Уавӕртӕ куыд ивынц, афтге ивынц лаггагн йаг хагс ӕмӕ йаг нысан дагр. Хагсты хагцын хъагуы, куысты заман — кусын. Бираг хуызтаг ис амонд
42М а р к с К., Э п г е л ь с Ф. Соч., т. 6, 140 ф.
42Чиныджы: Воронцов В. Симфония разума. — М.: Мо-
лодая гвардия, 1976, 83 ф.
255
хӕссынӕн, хорз ракӕнынӕн, уарзондзинад равди-сынӕн. Цомахъ сагьӕс кодта уыцы хъуыддӕгтыл ӕмӕ сфӕлдыста мидисджын, философом уацмыс «Дыу-уӕ дидинӕджы».
Фӕйнӕ хуызы ӕмбарынц амонд ӕмӕ царды нысан дыууӕ дидинӕджы—дыууӕ удгоймаджы. Хӕххон дидинӕг хъал у йӕ бӕрзонд ранӕй, йӕ фидауцӕй, йӕ царды фадатӕй. Дӕсны нывгӕнӕг нын ӕвдисы ирд романтиком фӕлгонц рӕсугьд экзотикой уавӕрты. Ӕцӕгдӕр, уынддаг у хӕххон дидинӕг, уынӕм ӕй цыдӕр бӕллиццаг думейы. Уыдон ӕрттивынц арвӕрдынау ӕмӕ сайынц цӕстӕнгас. Зын у ахӕм фидауцы ӕцӕг мидис ра-иртасын. Сиренӕйы зарӕгау аив зӕлы хӕххон дидинӕгӕн йӕ ныхас дӕр. Фӕлӕ, мӕгуыр фыййа-умӕ бӕмбӕг ӕмӕ цагьд къуымбил цы мигь каста, уымӕн нӕй ӕнӕ атайгӕ. Цадӕггай ӕргом кӕны хъал дидинӕджы царды мидис дӕр. Уынӕм: уыцы экзотикӕ у ӕрмӕст хиирхӕфсӕн, нӕй нысан йӕ фидауцӕн, ӕмӕ ныл фӕстагмӕ ихӕн бафты йӕ уазал рӕсугъддзинадӕй. Дидинӕг йӕхӕдӕгдӕр Нар-циссау ныббуц ӕрмӕст йӕхи уындӕй, уарзы ӕрмӕст йӕхи ӕмӕ уымӕй разыны йӕ уды афтиддзинад. Хъал уд вӕййы къӕйных ӕмӕ хирвӕссон. Быцӕу дӕр уый расайдта. Зынӕрвӕссон удгоймаг нӕ хаты иу хъуыд-даг: ӕддаг хуыз нӕу зӕрдӕйы рӕсугьддзинад, зы-наргъ интерьер ӕвдисӕн нӕу уды хъӕздыг цардӕн.
Ӕндӕр этикон зондахаст ис быдираг дидинӕгмӕ. Цомахъ уый фӕлгонцӕй ӕргом кӕны йӕ царды философи: уд адӕмы хорздзинад ӕмӕ иумӕйагамон-
256
дыл хъарын. Уыцы цард ӕддаг бакастӕй нӕу иттӕг рӕсугъд ӕмӕ фӕндиаг. Стыр философ Гегель загъта, зӕгьгӕ, «подлинно прекрасная душа действует и существует действительно»44. Быдырон дидинӕг ис царды фӕйлауӕнты, йӕ уд архайы — уарзы ӕндӕр удты, хагссы сын цин ӕмӕ амонд. Архайын зын у, арӕх тӕссаг вӕййы. Фӕлӕ, уӕздан уд ӕмӕ рӕдау зӕрдӕ кӕмӕн ис, уый зынтӕй нӕ тӕрсы, йӕхи не ’мбгехсы царды фӕзындтӕй. Уый хъӕздыг у йӕ уды цардӕй, рӕсугьд у йӕ зӕрдӕйы рухсӕй, йӕ уӕздан митӕй. Уымӕн йӕ амонд у ӕндӕрты рӕвдауын, уый йӕ уд дӕтты иумӕйаг фарнӕн ӕмӕ хайджын у иумӕйаг цинӕй. Уый сӕри-бар у эгоизмы сасийӕ. Дыууӕ зонды быцӕу ахицӕн, бӕрзонддӕр ӕмӕ сыгьдӕгдӕр чи у, уый пай-дайӕн. Афтӕ у А. Плещеевы ӕмдзӕвгӕ «Облака»-йы философи дӕр. Хиуарзон фидауцӕй баззад хус къӕцӕл, рӕдау рӕсугьддзинад разынд ӕнӕмӕлӕт. Ногӕй та ӕрцыдысты Гетейы куырыхон ныхӕстӕ: «Лишь тот достоин жизни и свободы, кто каждый день идет за них на бой». Фидауц хорз хъуыддӕгтӕн у, сгуыхт рӕсугъддзинад у, ӕмӕ сыл Цомахъ скодта кады зарӕг.
Цард ӕмӕ аивады ӕнусон проблема? у «Хӕлуарӕг ӕмӕ мыдыбындз»-ы конфликт, тугцъиртӕ ӕмӕ сӕ амӕттӕгты быцӕу. Ӕмдзӕвгӕ фыст у Вильгельм Либкнехты ӕмном уацмысы мотивмӕ гӕсгӕ. Цомахъ социален быцӕумӕ кӕсы революцион позицитӕй. Активен гуманизм домы социален рӕстдзинад. Искӕй фӕллойӕ цӕрын, искӕй туг цъирын у
^Гегель. Эстетика. В 4-х томах. Т. 1. М.: Наука, 1968, 72 ф.
9 Джыккапты Шамид	257
фыдракӕнд ӕмӕ хӕрам хъуыддаг. Нӕй быхсӕн уыдонӕн. Нӕй ныббарӕн фыдгӕнӕгӕн, социален знагӕн. Цомахъ ног хуызы ӕвдисы фыд ӕмӕ хорзы тох. Мыдыбындз тугцъиры ныхмӕ нӕ цӕуы, архайы ӕрмӕст йӕхи фервӕзыныл. Хӕлуарӕг сӕфы йӕхи аххосӕй, фӕци йӕхи фыдбылызты амӕ-ттаг. Ацы темӕ абон уӕлдай актуален у. Хӕлуарӕ-джы тын фӕзыны чъизи ӕмӕ ӕнуд ран. Ногӕй сбирӕ сты ӕмӕ сӕ тыхы бацыдысты удхор хӕлуар-джытӕ. Хӕрынц адӕмы тугвӕллой, нӕ ауӕрдынц кӕрӕдзийыл дӕр. Сӕ тынтӕ фидар сты, ӕдзух не скъуыйынц сӕхи уӕзӕй. Уымӕ гӕсгӕ фӕллойгӕнӕг мыдыбындзытӕ сты тӕссаг уавӕры. Ӕмӕ та Цомахъы уацмыстӕ зӕлынц фӕдисы хъӕрау.
VI
Цомахъ фыста радзырдтӕ. Уыдон сюжеттӕ дӕр арӕзт сты социалон быцӕутӕй. Хуымӕтӕг у «Царды уӕз»-ӕн йӕ сюжет дӕр ӕмӕ йӕ мидис дӕр. Мӕгуы-рыл дур хӕрдмӕ тулы. Нӕй йыл аудӕг нӕдӕр зӕххыл, нӕдӕр арвыл. Бартӕ ӕмӕ исбон иуты къухы кӕм вӕййынц, уым иннӕтӕ сты мӕгуыр ӕмӕ ӕфхӕрд. Уым нӕй рӕстдзинад. Ӕрымысӕм Пушкины трагедийы ныхӕстӕ: «Все говорят: нет правды на земле. Но правды нет — и выше». Ахӕм ӕхсӕнады лӕгӕн ахъаз не сты йӕ уды хӕрзтӕ ӕмӕ йӕ хъару дӕр. Бесо ӕмӕ Марине сты куы-стуарзаг ӕмӕ хӕрзӕгьдау бинонтӕ. Фӕлӕ аразӕг фадат у. Уыдон та сты ӕвадат ӕмӕ гӕвзыкк: «Сӕ зӕххы гӕппӕлтӕ, бызгъуыр ӕмпъызтыты хуызӕн, тыххӕй ма лӕууыдысты къултыл» — къӕвда сӕ ӕхсы
258
ӕмӕ лӕбырынц. Уыдон цӕрынӕн ницы мадзал дӕттынц. Ӕмӕ зӕхкусӕг ирон лӕг сси пролета-ри — фӕндагмӕрзӕг. Фӕстӕдӕр та — бӕхтӕрӕг.Бе-со цин кӕны ахӕм куыстытыл дӕр — кусы мамӕ-лайы къӕбӕр. Фӕлӕ мӕгуыры цин бирӕ нӕ хӕссы. Мӕгуыр ӕвӕрӕз ӕмӕ ӕнӕбон у цыфӕнды уавӕрты дӕр. Ӕрцыд ӕнамонд хабар. Бӕхтӕ ӕхсӕвыгон фӕндагыл фӕтарстысты, ахастой йӕ, ӕмӕ ма «цы бакодтаиккой Бесойы мӕллӕг ӕмӕ ӕдых цӕнгтӕ уыцы хъал, уыцы фыдуаг бӕхтӕн...» Ба-бын сты бӕхтӕ дӕр ӕмӕ емсыкк дӕр.
Радзырды стыр аивадон нысаниуӕг ис ӕрдзы нывтӕн. Сӕрӕй дзы уынӕм ӕвадат ком, мӕгуыр хъӕу. Бесойы мӕлӕт ӕрцыд рӕсугъд уалдзыгон ӕхсӕв. Хӕхтӕ, арв, стъалытӕ кӕсынц адӕймаджы трагедимӕ, нӕ сӕ ’ндавы йӕ хъысмӕт, нӕ сӕм хъары йӕ рыст. Марине Арвыкомыл йӕ сабитимӕ цӕуы Дзӕуджыхъӕумӕ ӕххуысагурӕг. «Хӕхтӕ лӕууыдыс-ты ӕгомыгӕй комӕн дыууӕрдыгӕй, ницы мӕт сӕ уыдис ӕппындӕр». Фӕстагмӕ уыцы нывтӕ рай-сынц символом ахает. Тар ком ӕмӕ сау къӕдзӕхтӕ уой, ӕви урс бӕрзонд аргьуан ӕмӕ рӕсугьд агъу-ыст — ницы мӕт сӕ ис, нӕ дзы ссардзӕн тыхст адӕймаг ӕххуыс ӕмӕ удӕнцой. Ахӕм дурзӕрдӕ разынд «зӕды хуызӕн» сылгоймаг дӕр — фӕндӕгты хицау. Раргом контрасты мидис. Стъалыты рухсмӕ Хуыцауы раз фесӕфт кувӕг лӕг Бесо.
Райдзаст агъуысты хъӕздыг ӕхсины раз тӕригъ-ӕддагӕй лӕууы мӕгуыр Марине йӕ сабитимӕ. Уый у зӕрдӕхалӕн ныв. Тызмӕг ӕхсин дау кӕны Бесой-ыл, фесӕфт, дам, расыгӕй. Байу сты социален ӕмӕ намысон ӕфхӕрд. Уый у царды уӕз. Кӕдӕм цӕуы
259
ныр мад йӕ сабитимӕ? Цы сӕм кӕсы ӕнхъӕлмӕ? Уыцы фарст риссагӕй баззайы нӕ зӕрдӕты.
Ирон прозӕйы ахъаззаг фӕзынд уыдис Цомахъы новеллӕ «Фыдӕлты намыс» (1930). Уый сӕрӕвӕрӕн фӕци коллективизацийы темӕйӕн. Арӕх нӕ кри-тиктӕ ацы уацмыс фӕхонынц уацау. Фӕлӕ, мӕнмӕ гӕсгӕ, ам уацауӕн нӕй ӕрмӕг, сюжет ӕмӕ герой. Нӕй дзы ӕлхъывд конфликт ӕмӕ йӕ райрӕзт. Автор нын хӕрз цыбырӕй радзырдта цалдӕр хабары Дӕхцийы цардӕй. Ӕвзӕр романӕй дзӕбӕх радзырд хуыздӕр у. Новеллӕйы вӕййы ахсджиаг цау, цӕхгӕр фӕзилӕнтӕ кӕм ис, царды ахӕм скъуыддзаг. Ахӕм цауӕй арӕзт у «Фыдӕлты на-мыс»-ы сюжет дӕр.
Хъӕууон царды цӕуы цӕхгӕр ивддзинӕдтӕ. Уыцы процессы бахауд хуымӕтӕг зӕхкусӕг Дӕхци. Уый фӕцард мӕгуыр ӕмӕ ссӕстӕй. Бӕллы йӕ уавӕр ивынмӕ. Фӕци йын фадат — адӕм аразынц иум-ӕйаг хӕдзарад. Ногдзинад ӕбӕрӕг вӕййы, уый адӕймаджы йӕхимӕ дӕр сайы, тӕрсын дӕр ӕй кӕны. Зын уавӕры ис Дӕхци. Тыхсы, утӕхсӕн кӕны. Йӕ тыхстӕй йын пайда кӕнынц ног царды знӕгтӕ, царды раздӕры хицӕуттӕ: урс афицертӕ, сауджын, кулак Илас. Уыдон ӕй тӕрсын кӕнынц колхозӕй. Дӕхцийы йӕ цот ӕмӕ ног хицауад та разӕнгард кӕнынц. Иутӕ йыл фӕстӕмӕ хӕцынц, иннӕтӕ — размӕ. Афтӕмӕй лӕг бахауд дывыдон уавӕры. Удхары Дӕхцийы зондахаст куыд ивы, уыцы процесс у уацмысы мидис.
Цардивӕнты алчи дӕр хъахъхъӕны йӕхи фӕрӕзтӕ. Зӕхджынтӕн колхоз хӕлдта сӕ бындур, ӕнӕзӕхх адӕмӕн та арӕзта фадат. Уымӕ гӕсгӕ
260
хъӕуы цыди стыр социален быцӕу. Раздӕры бон-джынтӕн сӕ бон нал уыд ӕргомӕй ног хицауады ныхмӕ лӕууын, архайдтой сусӕг мадзӕлттӕй, ардыдтой ӕмӕ змӕстой адӕмы. Ахӕм уавӕрты ахъ-аззаг хотыхтӕ сты ӕгьдау ӕмӕ традицитӕ. Адӕм, уӕлдайдӕр хуымӕтӕг фӕллойгӕнджытӕ, ӕгъдауыл фидар хӕцынц, сыгьдӕгӕй хӕссынц ӕфсарм ӕмӕ намыс. Знӕгтӕ фӕцагайынц уыцы ӕнкъарӕнтӕ. Мысынц ног цардӕвӕрдыл алывыдтӕ, хонынц ӕй ӕгьдаухалӕн, афтӕмӕй тас ӕмӕ хӕрам ӕвзӕрын кӕнынц адӕмы зӕрдагты. Социален быцӕу райсы намысон (морален) ӕууӕлтӕ. Гъе ахӕм хуызы ӕвдисы Цомахъ царды ӕцӕгдзинад.
Дӕхци ӕмӕ Иласы ныхӕй-ныхмӕ ӕвӕры ис-бон, фӕлӕ Дӕхци бацӕуы карздӕр быцӕуы йӕ бинонтимӕ. Цӕй тыххӕй? Ӕгьдауы сӕраппонд. Зы-наргь ын сты йӕ бинонтӕ дӕр. Фӕлӕ ивы патриархален бинонты цард. Ӕмӕ Дӕхцийы зӕрдӕ фес-ты тохы быдыр.Тох кӕнынц знон ӕмӕ абон, хӕрам ӕмӕ рӕстдзинад. Уӕлахиз кӕны ног рӕстдзи-над. Кусӕг лӕг бамбары цадӕггай иу хъуыддаг: Илас тугцъир уыд, ныр ивы йӕ цӕсгом, уымӕн фыдӕ-лты намыс у ӕгъдау нӕ, фӕлӕ бонджынты бархъо-мыс. Дӕхци уыны иумӕйаг хӕдзарады ӕнтыстытӕ, фӕсивӕды хъазуатон куыст, сӕ ахуырад ӕмӕ сӕ хорз ӕгъдӕуттӕ. Ӕмгуыст у стыр зиу, зиуы куыст у хъӕлдзӕг ӕмӕ ӕнтысаг, лӕгӕвзарӕн ӕмӕ иугӕнӕг. Дӕхци базыдта уыцы хъуыдцӕгтӕ, уыдоны федта аразӕг тых, удон сыгьдӕгдзинад ӕмӕ ӕцӕг намыс. Срухс сты йӕ зонд, йӕ зӕрдӕ, ӕмӕ ныллӕууыд амон-ды фӕндагыл. Уый уыд зӕхкусӕджы уӕлахиз, ӕмӕ йӕ Цомахъ равдыста радзырды фӕрӕзтӕй.
261
Рӕстӕг ӕмӕ хицауад домдтой оптимистон аивад. Оптимистон у Цомахъы новеллӕ дӕр. Фӕлӕ уац-мысы объективен мидисӕй ӕвзӕры ӕндӕр хъуы-дытӕ дӕр. Поэт ӕмдзӕвгӕ «Ныстуан»-ы фыста: «Знаг ма тыхджын у, уӕндон. Архайы сусӕг, ӕргом...» Афтӕ уыд. Новеллӕйы та ӕгӕр ӕнцонсӕттӕн ра-зындысты адӕмы знӕгтӕ. Цомахъ сӕ зыдта, фӕлӕ сын нӕ федта сӕ арф «уидӕгтӕ». Уыдон нӕ баса-стысты суанг нӕ заманмӕ дӕр, бирӕтӕ дзы сӕ дзып-пы хастой сырх билет, сӕ зӕрдӕйы — сусӕг хӕрам. Зӕрдыл ӕрлӕууы Цомахъы рӕстдзӕвин эпиграммӕ:
Коммунист нын дӕхи хоныс. Коммунист та циу? Нӕ зоныс. Ды паддзахӕн дӕр куывтай, Ды Керенскийӕн куыстай, Ды Деникинӕн куыстай, Тоныс абон дӕр дӕ хай.
«Фыдӕлты намыс»-ы персонажтӕй иу ахӕм у Миса: урс бандит сси сырх партион. Кӕс, ӕмӕ «Миса йӕ сиргӕ кӕсгон бӕхыл ӕрцӕуы. Рагон хъал къуыдиппау бӕрзӕндты кӕсы». Ахӕм «коммунисттӕ» хӕлдтой советон демократа, цӕсты ӕфтыдтой социализмы идеалтӕ. Уацмысы ис иу цымыдисаг эпизод. Уӕлӕнгай ӕркӕсгӕйӕ зыны иппӕрд фак-тау. Фӕлӕ афтӕ нӕу. Хъӕуы ис ӕмбырд колхоз^ саразыны тыххӕй. Ӕвзарынц президиум. «Партион чыры номӕй амонӕм мах фондз. — Ӕмӕ сын Миса загъта сӕ нӕмттӕ». Формалон фарстӕн адӕм дӕттынц формалон дзуапп, разы стӕм, зӕгьгӕ. «Ӕрмӕст дард, фӕсте лӕуджытӕй чидӕр размӕ фехста: «Уӕхи та ӕвзарут, уӕхи». Фӕлӕ йӕ ныхӕстӕ аныгьуылдысты адӕмы уынӕры мидӕг». Ацы эпи-
262
зоды дӕлтексты ис арф мидис. Уый нын ӕвдисы советон ӕмӕ партион оргӕнты цӕсгом, сӕ куы-сты методтӕ, формалон демократизм, адӕмы бар-ты сӕфт. Уыцы «социалон низты» азарӕй бабын советон ӕхсӕнад. Бирӕ нӕ ахаста Дӕхциты цин, ногӕй ралӕууыд Мисатӕ ӕмӕ Иласты дуг. Фӕлӕ Цомахъ нал федта уыцы дуг. Уый ӕвдыста, йӕ алыварс цытӕ цыдис, уыдон.
VII
Цомахъ фыста драмӕтӕ дӕр. Парахат уыд йӕ курдиат, ӕмӕ уый йӕ тыхтӕ равдисынӕн агуырд-та алыхуызон формӕтӕ. Ӕппӕтвӕрсыг сфӕлдыстад дзы домдтой рӕстӕг ӕмӕ ирон культурӕйы рӕзт дӕр. Поэты фыццаг драмой уацмысыл нымад у пьесӕ «Амондмӕ цӕуджытӕ» (1925 аз). Пьесӕты конкурсы уыцы аз райста 2-аг преми, хаст ӕрцыд скъолаты программӕтӕм. Фӕлӕ уацмыс нӕу аивадон ӕнтыст. Автор ӕй ну ран хоны «драмон поэмӕ». Фӕлӕ уацмысы нӕй нӕдӕр драмӕйы ӕууӕлтӕ, нӕдӕр поэмӕйы миниуджытӕ. Нӕй дзы драмон конфликт, нӕй дзы кады герой. Уацмысӕн схонӕн ис диалогтӕй фыст новеллӕ. Раст зӕгьы Нафи: «Драма не удалась как драматическое произведение. Но — как «картины жизни» — представляет большой интерес... Цомак создавал новую традицию, ввел в драматический обиход новые идеи, новых героев, новый жизненный материал. Он первым в осетинской литературе создает стихотворную драму»45. Раст сты
,!Джусой ты Н. Цомак Гадиев. 152 ф.
263
Нафийы иуӕй-иу хатдзӕгтӕ. Уацмысы ис ног ӕрмӕг, ног хъуыдытӕ. Фӕлӕ дзы нӕй герой. Цомахъы размӕ дӕр уыд ӕмдзӕвгӕтӕй драмӕтӕ фыссыны фӕлварӕнтӕ, зӕгъӕм, Блашкайы «Ӕдули», ӕцӕг дзы иу дӕр нӕ фӕрӕстмӕ. Цомахъы драмӕйы стих дӕр нӕу драмӕйы стих, хӕстӕгдӕр у ритмикон прозӕмӕ.
Уацмысы нӕй драмой архайд. Йӕ персонажтӕ иууылдӕр сты хохаг мӕгуыртӕ, иу знаг дӕр дзы нӕй. Се ’ппӕт дӕр хъуыды кӕнынц ӕмхуызон, иу джиппы уагьд сты се 'нкьарӕнтӕ ӕмӕ сӕ бӕллицтӕ дӕр. Ӕрмӕст хатгай зӕронд лӕг Гӕдо нӕ разы кӕны иннӕтимӕ, фӕлӕ сӕ ныхас быцӕумӕ никуы ӕрцӕуы. Быцӕу кӕм нӕй, уым та нӕй змӕлд ӕмӕ архайд, ӕмӕ дзы уӕвӕн нӕй геройӕн дӕр. Генрих Манн раст загьта, зӕгьгӕ, «Самый великий человек... велик лишь в те часы, когда он творит...»46. Революци у стыр сфӕлдыстад. Естьа драмӕйы ницы архайы, автор ӕй революционер хоны, хает, дам, уыди Сыбырмӕ дӕр, фӕлӕ йӕм революцион тохгӕ-нӕджы ӕууӕлтӕй ницы ис — нӕдӕр куыстӕй, нӕдӕр хъуыдытӕй. Дыууӕ хатты фӕзыны уацмысы, фӕлӕ йӕ фӕзындӕн нӕ вӕййы ӕфсон ӕмӕ нысан ӕмӕ ницы ахъаз фӕвӕййы архайд райтынг кӕнынӕн. Фӕстаг сценӕйы Естъа, адӕмы знӕгтӕ чи сты, цы хъавынц, суанг уыцы хуымӕтӕг хъуыддӕгтӕ дӕр нӕ зоны. Йӕ мӕлӕт дӕр драмой уацмысы геройы мӕлӕт нӕу — ницы равдыста лӕгдзинадӕй. Мӕлгӕ-мӕлын дис кӕны: «Цы сын кодтам?» Афтӕ зӕронд
46М а н и Г е н р и х. В защиту культуры. Сб. статей. — М.: Радуга, 1986, 163 ф.
264
ус Гыгы куы фӕрсид, уӕд диссаг наг уаид. Революционер та зоны, кълассон знӕгтӕн цы кодта аемае цы кӕнынмӕ хъавы, уый.
Цомахъ хорз зыдта хӕххон адагмы цард, саг загрдӕ, саг багллицтӕ. Уагззау уыд уыцы цард. Фӕлӕ йаг поэт уарзта зӕрдагбынӕй. Адагм сты хуымагтӕг, мулкагй — маггуыр, удагй — рагсугъд ӕмӕ хъагздыг. Аудынц кагрзгдзийыл. Саг хъуыдытӕ сты ӕргом ӕмӕ сыгъдагг, наг зонынц хӕрам ӕмаг фыдӕх. Суанг Гӕдо дӕр, кӕд йӕ алы къахдзӕф дӕр баргӕ кӕны, уӕддӕр зӕрдӕйӕ уыдонимӕ ис. Цомахъ федта хӕрам ӕмӕ эгоизм интеллигенци ӕмӕ революционер™ ’хсӕн дӕр («Товарищ Мазай», «Подаванец»), зыдта мӕнгард ӕмӕ гадзрахаты азар, уымӕ гӕсгӕ йын хохаг хуымагтӕг цард уыдис рухс мысинаг, ӕмӕ йӕ ӕвдисы идиллийы хуызы. Ам хохаг цард хонагм зын уавагртаг наг, фаглӕ рагсугъд ахастытӕ. Уым фыссагг наг федта быцӕутӕ, кӕнӕ та йаг цӕст нӕ бауарзта хӕрам рахатын. Адӕмӕн сӕ иунӕг бӕллиц у хуыздагр фадат ссарын. Уый та у зӕххимӕ бает. Ӕнагзӕхх маггуыртӕ агурынц амонд ӕмӕ йӕ нӕ арынц. Зӕхх хъазар у. Лӕвар ӕй ничи дӕтты кусӕг лӕгӕн. Ӕлхӕнын ӕй хъӕуы кӕнӕ мулкӕй, кӕнӕ тугӕй. Адӕммӕ нӕй мулк, ӕмӕ кӕлы туг. Фӕзынынц се ’хсагн Черментаг, Естьатӕ, уыдон агурынц амонд, домынц «лагджы бынат зӕххыл», фӕлаг ссарынц мӕлӕт. Цымыдисаг у уацмысы финал: ам иунагг хатг фӕзынд адӕмы знаг — Урсӕфсӕдцон — ӕмаг загьта иунӕг репликӕ: «Ӕвзагр къуыдар! Зӕхх уаг бахъуыди, нӕ?! Уый та уын зӕхх!» Уацмысы райхъуыст иунӕг драмон заглланг: сдзырдта адӕмы сау хъысмӕт, ӕнусон трагеди. Уым зыны туг ӕмӕ бӕллицты сӕфт.
265
' Ӕнгӕс финал ис трагеди «Ос-Бӕгьатыр»-ӕн дӕр. Саст ӕрцыд ирон адӕмы растад. Сценӕйы фӕзыны гуырдзиаг ӕлдар-ӕфсӕдцон ӕмӕ кӕны ӕртхъирӕнтӕ: «Ныр ног уаргь мах ӕрӕвӕрдзыстӕм ӕлдары адӕмыл, Иры дзыллӕйӕн та уӕлӕуыл фе-нын кӕндзыстӕм зындон». Уыцы ӕртхъирӕнтӕ Ху-ыцауы номӕй «срухс кодта» сауджын. Хуымӕтӕ-джы нӕй дыууӕ драмӕйӕн дӕр ахӕм трагикон кӕрон. Уый нын ӕвдисы ирон адӕмы ӕрхуым хъысмӕт. Тырныдтой амондмӕ, тох кодтой сӕ бар-тыл, фӕлӕ сӕ размӕ нӕ уагътой сӕ уавӕртӕ. Мидхӕст ногӕй ирон адӕмы ӕрӕвӕрдта дзӕбугӕй хъӕсдарӕджы астӕу, ӕруад ныл уӕззау цӕфтӕ, фӕлӕ уӕдцӕр революци уыди хӕрзиуӕг, уый нӕ адӕмы фервӕзын кодта ӕлдары зындонӕй, урс ӕфсӕддоны фыдӕхӕй. Дӕхци йӕ фыдӕлтӕй разынд амондджындӕр, уымӕн ног ӕхсӕнады уыдис лӕджы бынат зӕххыл, уыдис ын фадат цард аразынӕн.
Трагеди «Ос-Бӕгьатыр» у Цомахъы ӕппӕты ахс-джиагдӕр уацмыс. Мыхуыры рацыд 1929 азы. Уац-мысы фӕдыл нӕ критикӕйы загъд ӕрцыд бирӕ ныхмӕвӕрд хъуыдытӕ. Литератортӕ быцӕу кодтой йӕ историон бындурыл, йӕ сӕйраг идейӕтыл. Бӕстон сӕ равзӕрста Джусойты Нафи йӕ уац «Зынг зӕгъынӕй ком нӕ судзы», зӕгьгӕ, уым47.
Цомахъ — революцийы фидиуӕг, ног цард аразӕг, прогрессивен хъуыдыгӕнӕг, рӕстӕджы судзаг фар-стытӕм къӕрцхъус чи уыд ӕмӕ ӕдзух фидӕнмӕ чи каст, ахӕм нывгӕнӕг. Цӕмӕн бавнӕлдта историон ӕрмӕгмӕ? Уый вазыгджын фарст у. Историон ро-
<7Н а ф и. Ирон аив дзырды сӕрвӕлтау. — Цхинвал, 1966.
маны корифей Вальтер Скотты сфӕлдыстад иртасӕг Д. М. Урнов фыссы: «Революци Францы фехӕлдта зӕронд цардӕвӕрд, уыйхыгъд адӕмы сцымыдис кодта рагон цард зонынмӕ». Афтӕ, зӕгьы, уыди Англисы дӕр XVII ӕнусы буржуазен революцийы фӕстӕ — «словно вопреки велениям революционного времени, вспыхнул интерес к старине, к уходящему и уничтожаемому»48. Хъуыддаг, бӕгу-ыдӕр, афтӕ хуымӕтӕг нӕ уыд. Ивгьуыд заман нӕ фысджытӕн ӕрмӕст цымыдисаг ӕрмӕг нӕу. Сове-тон историон романы зӕрингуырд В. Ян йӕ куыс-ты нысан ӕвдисы афтӕ: «Историон роман мах иппӕрд нӕ кӕны абоны домӕнтӕй, уый нӕ, фӕлӕ нын ахъаз у нӕ абон арфдӕр ӕмӕ хуыздӕр бамба-рынӕн. Уый цӕрдзӕн, ӕхцон уыдзӕн ныры ӕмӕ фидӕны фӕлтӕртӕн, уынын сын кӕндзӕн фыдӕ-лты сгуыхтытӕ ӕмӕ фӕзминаг намысы хъу-ыддӕгтӕ49. Ай-гьай, истори ахъаз у абон бамба-рынӕн, ахъаз у фӕзминаг хъуыддӕгтӕй ног фӕлтӕр хъомыл кӕнынӕн. Фӕлӕ уыцы нысантӕ дӕр хъу-ыддаджы мидис ӕххӕстӕй не ’ргом кӕнынц. Истори, чи аивгьуыдта ӕмӕ чи нал уыдзӕн, ахӕм уавӕр нӕу. Уый ис абон ӕмӕ фидӕны царды. Раст зӕгьы зынгӕ французаг историк Марк Блок: «Общность эпох настолько существенна, что познавательные связи между ними и впрямь обоюдны. Незнание прошлого неизбежно приводит к непониманию насто
4ХУ р н о в Д. М. «Сам Вальтер Скотт». // Скотт Вальтер.
Собр. соч. в 8 томах. Т. I. — М.: Правда, 1990. 9-10 ф.
49Ян В. Собр. соч. в 4 томах. Т. 1. — М.: Правда, 1989, 5 ф.
267
ящего. Но, пожалуй, столь же тщетны попытки понять прошлое, если не представляешь настоящего»51’.
Цомахъ архайдта дыууӕ революцийы, бавзӕрста ахӕстон ӕмӕ Сыбыр, федта ирон адӕмы геноцид Хуссар Ирыстоны, федта мидхӕсты тугкалӕн цаутӕ Цӕгат Ирыстоны. Уыдон хъуыдис бамбарын, уыдонӕй хъуыдис хатдзӕгтӕ скӕнын, ӕмӕ йӕ уыцы домӕнтӕ акӕсын кодтой историмӕ, уым, Х1У-ӕм ӕнусы, федта ӕнгӕс уавӕртӕ, федта йӕ адӕмы уӕззау хъысмӕт, раиртӕста сӕ фыдбылызты ах-хосӕгтӕ, рахаста сӕ хурмӕ, ӕркӕсын сӕм кодта адӕмы — бамбарыны охыл, фӕдзӕхсты хуызы.
Уацмыс ӕнӕлаз нӕу. «Ос-Бӕгьатыр» уыд фыц-цаг фӕлварӕн ӕмдзӕвгӕтӕй историон драмӕ фыс-сынӕн. Автор нӕма фӕхӕст Шекспиры стихбы-дыл, уымӕ гӕсгӕ йе 'мдзӕвгӕ арӕх рауайы дӕргьвӕтин, уӕнгуагьд, зындзурӕн. Уыйхыгьд йӕ ныхас у рӕстдзӕвин, бӕлвырд. Сюжеты ис хицӕн згьуыдтӕ, фӕлӕ дзы ӕмткӕй нывыл зыны авторы концепци, райхӕлдысты архайджыты хъуыддӕгтӕ, сбӕрӕг сты сӕ харакгертӕ.
Архайд цӕуы Иры хӕхты ӕмӕ Гуырдзыстоны. Цы уавӕры ис Ирыстон? Цӕгатӕй йӕ ӕлхъивынц тӕтӕр (манголтӕ), ныхилынц ӕм кӕсӕг, хуссары ӕвирхъау митӕ кӕнынц гуырдзыйы ӕлдӕрттӕ. «Ин-нӕрдыгӕй лӕбурынц цӕцӕн, хъулгъа бирӕгьтау. Бырсынц нӕ цӕрӕнтӕм, фӕтӕрынц нын нӕ фос. Кӕуыл фӕхӕст вӕййынц нӕ адӕмӕй, уый ахӕс-сынц цагьарӕн». Раст абон куыд у, афтӕ. Кӕсӕджы тыхы раз «нал баззад ирон хъӕу Мӕлхъыдоны
“Блок Марк. Апология истории,— М.: Наука, 1986, 27 ф.
268
(Малка) фӕстӕ». Ахӕм уавӕрты хӕлы адӕмы фарн. «Къордтӕ фестӕм. Асасти нӕ тых, нӕ хъару», — хъаст кӕны быдыры минӕвар. Цӕмӕн афтӕ у? Фыц-цаджыдӕр, уымӕн, ӕмӕ ирон адӕмӕн нал уыд паддзахад. Иугӕр уый нӕй, уӕд нӕй иу разамынд, нӕй ӕфсад, нӕй паддзахадон политикӕ ӕмӕ ӕдас-дзинады стратеги. Лӕмӕгъӕй та алчидӕр тыхтона кӕны. Стыр политолог ӕмӕ философ Никколо Макиавелли фыста: «Тыхбары бындур ӕппӕт паддза-хадты дӕр вӕййынц хорз закъонтӕ ӕмӕ хорз ӕфсад. Фӕлӕ, хорз ӕфсад кӕм нӕй, уым нӕ уыдзӕн хорз закъонтӕ, уыйхыгьд, хорз ӕфсад кӕм ис, уым хорз сты закъонтӕ дӕр»31. Кӕй зӕгъын ӕй хъӕуы, хорз ӕфсад кӕм ис, уым ӕдзух хорз закъонтӕ нӕ вӕййы. Уымӕн ӕвдисӕн Мачъидон ӕмӕ Чингисханы империтӕ, кӕнӕ фашистон Герман. Фӕлӕ, паддзахад цӕмӕй фидар уа, уымӕн хорз ӕфсад ӕмӕ хорз закъонтӕ кӕй хъӕуы, уый иттӕг раст у.
Иуӕй-иу критиктӕ Ос-Бӕгьатыры (Гӕбайы) хуыд-той паддзах32. Уыцы рӕдыд хъуыды аиуварс кодтой Цомахъ йӕхӕдӕг ӕмӕ Нафи. Уацмысы архайджытӕ Гӕбайы хонынц «нӕ хорз фӕтӕг», «Цытджын хъӕбатыр», «Ӕхсар фӕтӕг». Ос-Бӕгьатырӕн нӕй пад-дзахы галуан уӕчелтӕ ӕмӕ фӕсдзӕуинтимӕ (минӕвӕрттӕн лӕггад кӕнынц йӕ мад ӕмӕ йӕ хӕлӕрттӕ), нӕй дзы галуаны этикет: минӕвӕрттӕ йӕм комкоммӕ кӕй не ’рбацӕуынц, уый хоны «гу-ырдзиаг гӕдымитӕ». Нӕй йӕм ӕфсад. Хуссармӕ
5,М акиавелли Никколо. Государь. — М.: Планета, 1990, 36 ф.
52«Рӕстдзинад», 1952, 25 июль; «Фидиуӕт», 1929, ? №.
269
ӕххуысмӕ куы цӕуы, уӕд ӕмбырд кӕны хӕстон уынаффӕдон мыггӕггы зынгӕ лӕгтӕй — уыдон паддзахадон уанел не сты; ӕрвиты фӕдисы, «цӕмӕй хӕстхъом ӕрбабӕтта йӕ кард, йӕ бӕх ысгара ӕмӕ цӕттӕ кӕна йӕхи...» Уыдон уыдзысты ӕфсад нӕ, фӕлӕ фӕдисонтӕ. Нӕй йӕм сгарӕг ӕмӕ ха-бархӕссӕг кусджытӕ (разведкӕ) — уавӕртӕй ӕмӕ хабӕрттӕй фӕрсы ӕнӕнхьӕлӕджы бӕлццӕтты. XIII-ӕм ӕнусы стыр ирайнаг поэт Саади фӕдзӕхста:
О шах, чтоб твердо свой корабль вести, Ты мудрецов и воинов расти.
Без воинов и без мужей познанья Не возведешь ты царственного зданья...
И пусть разведка будет неустанной, — Она — ограда боевого стана53.
Ос-Бӕгьатыр у сӕрибар хӕххон иры фӕтӕг, раздзог. Цӕры ӕмӕ архайы ӕфсӕддон демократийы уавӕрты. Фӕтӕг сси ӕрмӕст йӕ зонд ӕмӕ йӕ хъаруйы руаджы. Уый у рыцарь. Арӕх цӕуы балцы ӕмӕ стӕры, цӕуы фос фӕкӕнынмӕ, фылдӕр хатг та тыхгӕнджыты тых сӕттынмӕ. Зоны уавӕртӕм гӕсгӕ архайын, хуыздӕр мадзӕлттӕ ӕвзарын: «Ӕз дӕр фӕлгӕсын алырдӕм нӕ хохы цъуппӕй». Ис ӕм дипломаты курдиат: тӕтӕримӕ кӕм зондӕй архайы, кӕм сын йӕ тых ӕвдисы ӕмӕ сӕ афтӕмӕй хъахъхъӕны йӕ зылды адӕмы интерестӕ. Зоны хӕстон тактикӕ. Зӕгьы: «Ызнаджы цӕв йӕ фыцца-джы фӕзындыл, Кӕннӕуӕд дын бахъавдзӕн дӕ къонамӕ». Цӕгат ӕмӕ йӕмХуссарӕй фӕдисонтӕ куы
■' 53С а а д и. Бустан. — Душанбе: Ирфон, 1971, 132 ф.
270
фӕзынд, уӕд бамбӕрста: «Ӕнӕ тох нӕй, бӕрӕг у уый», фӕлӕ ӕвзары, ӕвӕстиатдӕр ӕххуыс кӕм хъӕуы, уыцы хъуыддаг. Раиртасы, кӕмӕ бырсы, уыдон мидуавӕр: фӕсхохы ир ӕмӕ хуымӕтӕг гу-ырдзиаг адӕмы ахастытӕ, гуырдзы ӕмӕ се ’лдӕртты быцӕутӕ.
Уацмыс байтом мад ӕмӕ фырты диалогӕй. Ныхӕй-ныхмӕ ӕрлӕууыдысты дыууӕ зондахасты. Уыцы быцӕуы Ос-Бӕгьатыр зыны сыгъдӕгзӕрдӕ, раст ад-ӕймагӕй. Йӕ мады уайдзӕфӕн дзуапп дӕтты: «Ӕмӕ нӕ чи бӕллы лӕбурдмӕ, нӕхи нын куы уадзиккой, ӕндӕр». Нӕ зӕрдыл та ӕрлӕууы куырыхон Саади:
Коль видишь: разума бесплодна речь, Тогда лишь можно обнажать свои меч.
Коль просит мира враг — не уклоняйся, А ищет брани — то иди, сражайся.
А если первым враг войну начнет, Давай отпор. Всевышный все зачтет64.
Ахӕм зондылхӕст у Ос-Бӕгъатыр дӕр. Йӕ мад та уымӕй домы чырыстон дины фӕдзӕхстытӕ ӕххӕст . кӕнын, гуырдзыйы ӕлдӕрттимӕ фидауын, — уыдон, иуӕй, нӕ сыхӕгтӕ сты, иннӕмӕй, не ’мдин адӕм. Фидыд фарн у, сыхагимӕ хӕларӕй цӕрын — амон-ды хос. Стыр гуманист Эразм Роттердамский фыста: «Хъуамӕ стыр цыт кӕнӕм, хӕст чи не ’руадзы, уымӕн; куырыхон уынаффӕйӕ фидыдмӕ чи ’ркӕны, ӕппӕт хъарутӕй ууыл чи архайы, цӕмӕй стыр ӕфсӕдтӕ ӕмӕ хотыхты ӕвӕрӕнтӕ макуы бахъӕуой, уымӕн»54 55. Ахӕм
54С а а д и. Бустан. — Душанбе: Ирфон, 1971, 126 ф.
55Э р а з м Роттердамски 11. Похвала глупости. — М.: Советская Россия. 1991. 407-408 ф.
271
лӕгуарзон ӕмӕ сабыр хъуыдытӕ кӕны ирон мад дӕр. Фӕлӕ, иу уавӕрты раст ӕмӕ хорз цы у, уый ӕндӕр уавӕрты бӕззон нӕ вӕййы. Фӕстагмӕ мады «хорз» фӕндиӕгтӕ сӕфты фӕндагыл бафтаудзысты йӕ иунӕг бындары.
Ос-Бӕгъатыр у ӕфсӕддон демократийы хӕстон, уымӕн ӕмдин уӕвын йӕ цӕсты ницы ахады: «Мӕнӕн хорз у, ӕмӕ кӕмӕн дӕ фӕнды кув. Мӕнӕн мӕ кард, нана, — мӕ дины хай». Уый тыхгӕнӕджы дзуапп нӕу. Ос-Бӕгъатыр хорз зоны дины фӕдзӕхстытӕн сӕ мидис, сӕ аргъ. Ӕмӕ сыл худы. Куыд ис знагӕн ӕфсымӕрау уарзӕн? Уый мӕнг ныхас у, уый фӕлитойты зондамынд у. Куыд ис уӕрыччытау сабыр уӕвӕн ӕрвон Фыййауӕн? Уый фарисейы дзӕнгӕда у. Фӕтӕг уыдӕттӕ ӕмбары по-литикау ӕмӕ зӕгьы: «Уӕрыккау сабыр хорз у ӕрмӕст фысты ’хсагн, фӕлӕ наг алыварс та бирӕгътаг цӕрынц, нана». Ахӕм уавагрты Ос-Бӕгъатырӕн ис иу рӕстдзинад: «Ӕнӕ тох нӕй, бӕрӕг у уый».
Райдыдта тох. Ос-Багьатыр хӕцы йӕ адӕмы знӕгты ныхмӕ, залымты ныхмӕ. Йӕ тох у рӕстаг тох. Хӕст ӕнӕуынон кӕмӕн уыд, фидыдыл гимн чи ныффыста, уыцы Эразм зӕгъы: «Иугӕр хӕстӕн ӕнӕ ’рцӕугӕ нал ис, уӕд хӕст хъуамӕ цӕуа афтӕ, цӕмӕй йӕ азарӕй басудзой аххосджынты сӕртӕ»56. Бӕгуыдӕр, Ос-Бӕгъатыры фӕдисонтӕ дӕр ӕмхуызон не сты. Патриот Цӕргӕс дзуры: «Нӕ мӕгуыр ӕфсымӕрты хъӕрзын нӕм хъуысы Гуыр-дзыйӕ». Гъе уый фӕдыл у йӕ хӕстон балц. Рӕу-
56Э р а з м Роттердамски й. Похвала глупости. — М.: Советская Россия. 1991. 407-408 ф.
272
зонд Кӕвдӕсойӕн та хӕст у пайдайы фӕрӕз: йӕ къухы бафтдзӕн хӕзнатӕ, фаг фӕнуаздзӕн сӕн, йӕ мондӕгтӕ уадздзӕн рӕсугъд сылгоймӕгтимӕ. Уыцы дыууӕ цӕстӕнгасӕн аргь кӕны фӕтӕг: «...нӕ кард ысласынмӕ мах абон хъавӕм ӕрмӕст нӕ мӕгуыр ӕфсымӕрты суӕгьды тыххӕй». Ӕлдары фидар куы басастой иры фӕдисонтӕ, уӕд дӕр фӕтӕг фӕдзӕхсы, цӕмӕй ӕнӕаххос гуырдзыйӕ ӕфхӕрд мачи ӕрцӕуа. Ӕлдар фӕмард хӕсты тыфылы, ӕмӕ Ос-Бӕгъатыр ӕлдары чызг Кетеванӕн ныфсытӕ ӕвӕры: «Ма тӕрс, хорз чызг. Тыхгӕнӕг не стӕм мах. Зын дын у, зонӕм ӕй, фӕлӕ хӕсты ’гъдау карз у». Уый уӕгъд кӕны ӕфхӕрд ӕмӕ ахст адӕмы ӕлдары ныггӕндтӕй — ирӕтты дӕр ӕмӕ гуырдзиӕ-гты дӕр. Уый мастисӕг нӕу, уый у рӕстдзинад ӕвӕрӕг. Хӕст хӕст у, фӕлӕ фӕтӕджы цӕф у «рӕстдзинады риуыгьд».
Цахӕм уавӕр ис, Ос-Бӕгъатыр кӕмӕ бабыр-ста, уыцы бӕстӕйы? Ӕвирхъау цагьарад. Гуырдзыйы ӕлдӕрттӕ сӕ адӕмы ӕртардтой сӕфтмӕ. Ӕлдар зӕгъы: «Нӕ адӕм фос сты, ӕмӕ сӕ дарын хъӕуы фосау». Уыцы идеологийы фӕстиуджытӕ нын фыссӕг ӕвдисы гуырдзиаг лӕппу Уӕхтӕнг ӕмӕ йӕ бинонты хъысмӕтӕй. Уӕхтӕнг ус хӕссы, ӕлдары фырт байсы ног чындзы, фӕхынджылӕг дзы кӕны, чындз йӕхи доны баппары. Уый фаг нӕу ӕлдӕрттӕн. Уӕхтӕнджы мад ӕмӕ фыды галтау сифтындзынц ӕфсондзы ӕмӕ сӕ ласынц дуртӕ. Уӕхтӕнг амары ӕлдары фырты, алидзы Ирыстонмӕ. Ӕлдар базар кӕны йӕ дӕлбар адӕмӕй. Ӕфхӕры садизмы ӕбуалгъдӕр мадзӕлттӕй. Йӕ гадзайы къӕбылаты хӕссын кӕны сылгоймаджы уаз ӕхсырӕй. Нӕ ауӕ-
273
рды сабитыл. Ӕгоммӕгӕстыл сардауы йӕ бирӕгь куыйты. Уыдӕттӕ сты гуырдзиаг феодализмы хъӕддаг митӕ. Ӕниу ӕнгӕс ӕбуалгъ ми бакодта уырыссаг инӕлар дӕр — ахӕм цау нын ӕвдисы Ф. Достоевскийы роман «Братья Карамазовы». Ӕлдар йӕ бартӕ хоны Хуыцауы рард, уымӕ гӕсгӕ йӕхимӕ кӕсы уӕлбикъон. Уый худы Шота Руста-велийы гуманизмыл, поэты зондджын хъуыдытӕ йӕм кӕсынц «фӕлмӕн ныхӕсты мигътӕ». Уымӕн ирӕй тӕссагдӕр сты йӕхи адӕм: «Уӕндоны базыртӕ сыл бахӕцыд, Хуыцау нал зонынц, ӕлдармӕ нал хъу-сынц» — уый та у сӕрибарыл тохы фӕстиуӕг. Цо-махъ мысгӕ ницы кӕны. Хабӕрттӕ исы гуырдзыйы историйӕ, сӕ фольклорӕй. Зӕгъӕм, XVII ӕнус, Ерыстау-ӕлдӕртты дуг, ӕфсымӕрӕн тыхӕй ӕфсымӕ-ры фыд куы хӕрын кодтой, уыцы заман гуырдзы сӕ зарджыты хонынц «тугуарӕн рӕстӕг»57.
Хъазайраг фӕтк ӕвӕрынмӕ хъавы ӕлдар Хуссар Иры дӕр. Иры историйы кӕсӕм: «Чысаны ерыстаутӕ иугӕндзон архайдтой сӕрибар хӕххон ӕхсӕнадты сӕ дӕлбар бакӕныныл: ХШ-ӕм ӕнусы кӕрон ӕмӕ XIV-ӕм ӕнусы дӕргъы туалтӕ (Хуссары ир) ӕмӕ иннӕ хохӕгтӕ ӕнӕсцухӕй тох кодтой Чысаны ерыстау-тимӕ»5х. «Ос-Бӕгъатыр»-ы архайд дӕр раст уыцы заманы цӕуы. Уымӕ гӕсгӕ драмӕйы хъайтары бон уыд зӕгъын: «Ӕфхӕрдты сӕрыл дзурӕм, агурӕм рӕстдзинад мах». Уый уыд ирвӕзынгӕнӕг хӕст ир ӕмӕ хъазайраг гуырдзыйы сӕраппонд.
57Грузинские народные предания и легенды. — М.: Наука, 1973, 34. 212 ф.
^Очерки истории Юго-Осетинской АО. — Тбилиси: Мецнис-реба, 1985, 94 ф.
274
Бирӕ критиктӕм афтӕ каст, цыма Цомахъ йӕ геройы идеализаци кӕны, фӕлӕ уыдоны сайдта сӕ цӕстӕнгас.
Цомахъ бӕстон зыдта Иры истори. Йӕ герой архайы бӕлвырд историон уавӕрты, уыдонмӕ гӕсгӕ йын аразы автор йӕ характер, йӕ психологи. Ос-Бӕгьатыры хӕст цӕуы ӕнтыстджынӕй. Фӕлӕ Гуырдзыстоны паддзахад дӕр йӕ куыст кӕны. Тых ын кӕм нӕ фаг кӕны, уым архайы хинӕй. Цымыдисаг у сауджыны куыст. Уый у миссионер дӕр ӕмӕ шпион дӕр. Уый бауырнын кодта Нанайы (Гыццийы), зӕгъгӕ, Гуырдзыстон у Мады-майрӕмы бӕстӕ (Гуырдзыйы абоны нацисттӕ ӕмӕ каталикос Илиа II дӕр афтӕ дзурынц!), паддзах Ху-ыцауы уарзон у, ӕлдӕрттӕ Хуыцауӕй арфӕгонд сты, сӕ ныхмӕ хӕцын стыр тӕригъӕд у ӕмӕ тӕссаг у Хуыцауы азарӕй. Йӕ ныхас у шовинизм ӕмӕ цагъ-арады апологи. Мӕсыг хи дурӕй сӕтты. Историйы кӕсӕм: «Ерыстаутӕ архайдтой канд хӕцӕнгарзӕй нӕ, фӕлӕ сайынӕй, ӕлхӕнынӕй, туалты ӕхсӕн куыстой сӕ агенттӕ»59. Ахӕм агент у сауджын. Уый ссардта Ос-Бӕгьатырмӕ ӕрмгӕнӕн — йӕ мад Нанайы зӕрдӕ. Уыцы хъуыддагӕй арф кӕны уацмысы трагедион нывӕст. Мады зӕрдӕ йӕ фыртӕн зӕгьы амонд. Фӕлӕ мад амонд ӕмбары йӕхирдыгонау. Уый нӕу нӕдӕр Сатана, нӕдӕр ӕфсымӕртӕ Грак-хты мад Корнелия. Уый бауырныдта сауджыны ныхӕстӕй, зӕгъгӕ, ӕлдары цард у бӕллиццаг, ӕппӕты стырдӕр амонд. Ис ӕм иу фӕндон: йӕ фырт
яОчсрки истории Юго-Осетинской АО. — Тбилиси: Мсц-ииереба, 1985, 95 ф.
275
гуырдзиаг ӕлдары чызг куы ракурид ӕмӕ ӕлдары цард куы кӕнид. Уыцы фӕндон ӕххӕст кӕнын ссис йӕ нысан. Фӕцис ын фарсхӕцӕг — Кетеван ӕмӕ йӕ фырты уарзондзинад. Уыцы уавӕртӕй пайда кӕны сауджын дӕр. Мады бӕллицӕн ис иу фӕрӕз — фидыд. Сауджын куры мад ӕмӕ чызгӕй: «Зӕгьут Бӕгъатырӕн, Хуыцауӕн уарзон вӕййы фидыд. Тӕхудиаг уыдзысты фидауынгӕнджытӕ». Ай-гъай, уӕд Гӕба«ӕлдарӕй ралӕудзӕн Гуырдзыйы ’лдзертты рӕгъы», ссардзӕн паддзахы хорзӕх.
Райдыдта тох Ос-Бӕгьатыры зӕрдӕ ӕмӕ зонд аивыныл. Уый у психологон хӕст. Куыд равдисдзӕн йӕхи Цомахъы хъайтар? Цы у адӕймаг? Цы йын зи-лын кӕны йӕ архайды цалх? Уыцы фарстытӕ ӕвӕры Цомахъ йӕ уацмысы ӕмӕ сӕ райхалы иттӕг арӕхстджынӕй. Ос-Бӕгъатыр ӕрфӕлмӕн. Фӕзынд ӕм ног бӕллиц. Уӕхтӕнджы ма фӕрсы ир ӕмӕ гуырдзыйы фӕндӕттӕй, фӕлӕ йӕ цымыдисдзинад у цӕстмӕми, дзӕгъӕлы фарст. Йе ’мбӕлттӕн зӕрдӕтӕ ӕвӕры: «Рӕстдзинад мах фарс у... Фӕуыдзӕн хъизӕмар дуг». Уыцы уаз ныхӕстӕн сӕ мидис ныр ӕндӕр у, ӕмӕ сӕ дзуры былалгъӕй. Уый йӕхи-нымӕр хъуыды кӕны: «Фӕндиаг та куыннӕ у ацы диссаг фӕзты ныр ӕнцад ӕрӕнцайын ӕлдары цардӕй... Фӕлӕ...». Уыцы «фӕлӕ» ницыуал мары, фӕстаг зынджы стьӕлфӕн ӕртхутӕджы куы фӕпӕртт кӕна, афтӕ у — уайтагъд ахуысдзӕн. Уыцы ивӕн фӕфиппайдта мад ӕмӕ та куры фидыдад. Фырт ноджы фӕфӕлмӕндӕр: «Фадатмӕ гӕсгӕ фен-дзыстӕм. Лӕбурӕг бирӕгътӕ куы нӕ стӕм мах. Рӕстдзинадыл хӕцӕм». Ӕмбаргӕ сылгоймаг базыдта фырты лӕмӕгъ бынат, кӕны йын Калачы лигъдӕ-
276
тты тӕригьӕды кой, бӕллиццаг ын кӕны Цӕразон Сосланы амонд. Цыдӕр гуырысхо ма уыд фӕстаг фидар Ос-Бӕгъатырӕн. Уый, чи зоны, уыд ӕмбӕлтты ӕфсарм, чи зоны, ӕлдары чъизи ном. Фӕлӕ уыцы гуырысхоты заман фӕзынд Кетеван. Уый басаста уыцы фӕстаг гӕнах. Чызг дзуры, зӕгьгӕ, ӕлдӕрттӕ ӕмхуызон не сты, адӕм хорз фыдау кӕй уарзынц, адӕмыл хӕларзӕрдӕ фыдау чи ауды, ахӕмтӕ дӕр дзы ис. Сӕ куыст бакодтой ацы адджын, фӕлӕ хъӕстӕ ныхӕстӕ. Гӕба ссардта ӕфсон, йӕхи раз дӕр ӕмӕ ӕмбӕлтты раз дӕр йӕ цӕсгом цӕмӕй «ссыгьдӕг кӕна», уымӕн. Уый уыди гадзрахат ӕмӕ йӕ сӕфты райдиан.
Ос-Бӕгьатыр ныллӕууыд фидауыныл. Фидыд хорз у, фӕлӕ зонын хъӕуы, кӕимӕ фидауыс, цы уавӕр-тыл фидауыс, уый. Гӕбайы хӕстӕгдӕр хӕлар Гиорги йӕ фӕндагыл цӕуы кӕронмӕ ӕмӕ зӕгъы: «Мӕгуыр ӕмӕ ӕфхӕрдты бархъомыс мах хъуамӕ нӕ кӕрдты фындзтыл бахӕссӕм Гуырдзыйы 'лдӕрттӕм». Ос-Бӕгъатырмӕ ныр уыдон кӕсынц ӕрмӕст рӕсугъд ӕнӕнысан ныхӕстӕ. Фыдгӕнӕг йӕхи растдӕр хоны хӕрзгӕнӕгӕй. Уӕйгӕнӕг худы патриотыл. Гӕбайӕн йӕ зондамонӕг нӕ уыд поэт Саади. Куырыхон зарӕггӕнӕг фӕдзӕхста:
Не бойся, если враг тебе грозит, Страшись, когда о мире он кричит.
Ведь многие о мире днем кричали, А в ночь, врасплох, на спящих нападали60.
Иры фӕтӕг гадзрахатӕй рацыд йӕ адӕмыл, йӕ хъуыддагыл. Йӕхи интерес™ сӕраппонд фидауы йӕ
“Саади. Бустап. 133 ф.
277
адӕмы цыфыдцӕр знӕгтимӕ. Цымыдисаг у Цӕргӕсы монолог. Хуымӕтӕг цӕхӕрцӕст лӕппумӕ диссаг кӕсы, гуырдзыйы паддзах Ос-Бӕгьатыры ӕфсымӕр кӕй схуыдта, уый. Куыд ис уый гӕнӕн? Ам ис, И. А. Крыловы басня «Бирӕгь куыдздоны», зӕгъгӕ, уым цы ситуаци сӕвзӕрд, ахӕм. Уырысы амондӕн, уыдонӕн сӕ урссӕр фӕтӕг нӕ баууӕндыд цъӕх бирӕ-гъы фидауӕн мӕнг ныхӕстыл, уымӕн ӕмӕ зыдта: «С волками иначе не делать мировой, как волчью шкуру с них долой». Ирон фӕтӕг фӕрӕдыд: уӕрыкк хъавы бирӕгьтимӕ ӕмбал кӕнын. «Ӕфсад ӕгасӕй загьтой: мах нӕ сӕрибар ӕхсарӕй райстам, нӕ карды комӕй дзурӕм мах нӕ рагон знӕгтимӕ... Фӕлӕ... Гӕба сыл баууӕндыд». Баууӕндыд сыл, уымӕн ӕмӕ афтӕ дом-дта йӕ пайда. Фидыд уымӕн уыд хӕстӕг фӕндаг йӕ нысанмӕ — ӕлдары хъӕздыг цардмӕ. Фӕлӕ фӕндагӕн йӕ дӕргъ ӕмӕ йӕ уӕрхыл фыдбылыз ӕмхуызон цӕуы. Гӕба фӕсайдта ӕмӕ фӕсайды ис.
Ос-Бӕгъатыр адӕмы хъуыддагыл гадзрахатӕй кӕй рацыд, уый уыдис йӕ сӕфты фӕндаг. Антей йӕ зӕххӕи фӕхицӕн ӕмӕ саст ӕрцыд. Наполеон ца-лынмӕ революцией адӕмы тырыса хаста, уӕдмӕ сас-та залымты ӕмӕ ӕнӕнымӕц ӕфсӕдты, фӕлӕ йӕхӕдӕг падцзах ӕмӕ залым куы сси, йӕ тохы ӕмбӕлттыл ӕмӕ революцийы идеалтыл йӕхи куы атигь кодта, уӕд баци залымты амӕттаг. Ахӕм хуызы йын ӕвдыста йӕ хъысмӕт Байрон, фӕтӕг куыд ныллӕг ӕрхауд, ууыл хъынцъым кодта, афтӕмӕй. «Ода с французского», зӕгъгӕ, уыцы ӕрхӕндӕг уацмысы ис мӕстӕлгьӕд ныхӕстӕ францаг адӕмы номӕй, гадзрахат ӕмӕ ӕга-ды фӕндагыл цы фӕтӕг ацыд, уый трагикон сӕфты тыххӕй:
278
Под Ватерлоо Наполеон Пал — но не вами сломлен он! Когда, солдат и гражданин, Внимал он голосу дружин И смерть сама щадила нас — То был великой славы час! Кто из тиранов этих мог Поработить наш вольный стан, Пока французов не завлек В силки свой собственный тиран, Пока тщеславием томим, Герой не стал царем простым? Тогда он пал — так все падут, Кто сети для людей плетут!
Ос-Бӕгьатырӕн Наполеонимӕ барӕн нӕй, сӕ трагедиен дӕр хицӕн бӕрцбарӕнтӕ ис, фӕлӕ сӕ хъыс-мӕтты ис ӕнгӕсдзинад, ӕмӕ нын дыууӕ поэты хицӕн фӕрӕзтӕй ӕвдисынц сӕ сӕфты аххосӕгтӕ.
Хынцинаг у ноджы иу хъуыддаг. Ос-Бӕгъатыр фӕдисы куы цыд, уӕд уынаффӕйӕ фарста адӕмы, хистӕрты; йӕхи пайдайӕн фидауынмӕ куы цӕуы, уӕд никӕй фӕрсы. Афтӕ у царды ӕцӕгдзинад. Тохы сӕ туг адӕм фӕкалынц, йӕ фӕстиуджытӕн аргьгӕнӕг ӕмӕ уынаффӕгӕнӕг та фӕтӕгтӕ свӕййынц, йӕ туг-ӕйдзаг тыллӕг ын хицӕуттӕ фӕуарынц.
Нӕй фцдауӕн падцзах ӕмӕ сӕрибар лӕгӕн, хьӕздыг патрици Марк Красс ӕмӕ гладиатор Спартакӕн, сатрап Каханов ӕмӕ поэт Къостайӕн. Ӕфсоны фидьщ Гуыр-дзыйы паддзахӕн уьщ йӕ политикӕйы иу фӕрӕз. Ӕмӕ йӕ амӕтгаг фӕци Ос-Бӕгьатыр. Кетеван йӕхи доны бап-пӕрста. Йӕ фӕстаг бӕллиц уыд: йӕ уарзонимӕ удӕгасӕй цы Калакмӕ нӕ бафтыд цӕрынмӕ, уырдӕм мардӕй уӕддӕр бафтдзӕн. Афтӕ хъӕздыг ӕвӕлмон цардмӕ тыр-нындзинад трагедимӕ ӕркодга дыууӕ адӕймаджы. Уыцы
279
трагедийы фӕстиуӕгӕн бабын тохгӕнӕг адӕмы хьуыддаг дӕр. Дзыназгӕ лидзы хӕхтӕм Нана дӕр. Нырма нӕ бам-бӕрста йӕ аххос, нӕма хаты, йӕ хъӕбулы сӕфты «фыд-былызы дзуар» йӕхӕдӕг кӕй уыд, уыцы хъаймӕтон рӕдыд. Фӕлӕ йӕ куы базона, уӕд ма куьщ цӕрдзӕни?
Зӕрдылдаринаг у трагедийы кӕрон. Ӕлдар дзуры адӕммӕ, фидӕнмӕ, абонмӕ:
Ӕмӕ уӕдӕ ӕрӕвӕрдтам нӕуӕгӕй мах ӕлдары ӕгьдау.
Ӕрфидар кодтам ногӕй паддзах-мепейы бандон.
Ныр ног уаргь мах ӕрӕвӕрдзыстӕм ӕлдары адӕмыл,
Иры дзыллӕйӕн та уӕлӕуыл фенын кӕидзыстӕм зындон.
Уыцы карз ӕртхъирӕн Хуыцауы номӕй ӕхцоныл банымадта сауджын, уый сси Гуырдзыстоны падцза-хадон программӕ. Ӕххӕст ӕй кӕнынц фондз ӕнусы дӕргьы. Йӕ кульминацион эпизодтӕ уыдысты 1920 аз ӕмӕ 1989—1992 азтӕ. Кӕд уыдзӕн сӕ кӕрон та? Раст загъта стыр поэт Байрон:
Так вот каков истории урок:
Меняется не сущность, только дата.
(«Чайлд Гаролды балц», IV, 108).
Ос-Бэегьатыр хинӕй мард кӕй ӕрцыд, уый тыххзей дзурынц гуырдзиаг таурӕгътӕ дӕр61.
Афтӕ иу раздзӕуӕг адӕймаджы эгоизм сӕфтмӕ ӕркӕны адӕмы хъуыддаг, зыгьуыммӕ саразы исто-рион цауты рӕзт. Ӕцӕг аивадон уацмыс зӕронд нӕ кӕны. Ӕцӕг поэт пехуымпар у. Цомахъ райста ӕмӕ равдыста рагон историон цау. Уым арвайдӕнау зы-нынц нӕ рагбонтӕ дӕр ӕмӕ нӕ абон дӕр. Ацы ӕгьу-ыстаг уацмыс уыд Цомахъы ныстуан йӕ адӕмӕн.
61 Грузинские народные предания и легенды. 160—161 ф.
280
20-ӕм азты ирон литературӕ ӕмткӕй уыд оптимистом. Нӕ фысджытӕ царды уыдтой хорз перспективӕ, сӕ зӕрдӕ дардтой рухс фидӕныл. Социален прогрес-сыл ӕууӕндыд Цомахъ дӕр, уыдта йын йӕ хицӕн ӕууӕлтӕ, ӕмӕ йӕ ныфс уыд фидар. Фӕлӕ Цомахъ уыд уынаг ӕмӕ хъуыдыгӕнӕг фыссӕг. Дзӕгъӕлы нӕ фыста йӕ фӕстаг бонты, зӕгъгӕ, хӕст ног царды сӕраппонд нӕма фӕци («бой за новую жизнь еще не окончен»), уыцы хъуыды ис йӕ «Ныстуан»-ы дӕр. Хъуыдыйаг у цыбыр новеллӕ «Мӕгуыр ус». Поэт ӕй ныффыста 20-ӕм азты, Цъӕйы комы. Цомахъ федта мӕгуыры хъизӕмар, — нӕ фӕхуыздӕр йӕ цард. Поэт хъыгзӕрдӕйӕ фӕрсы: «Гъе мӕгуыр хӕххон ус! Царды тохы дӕ мӕгуыры хъӕстытӕ, дӕ мӕгуыры сагъӕстӕ кӕмӕ бахъардзысты, кӕмӕ?! Чи дын бамбардзӕп цымӕ дӕ царды зынтӕ, дӕ зӕрдӕйы сагьӕстӕ?!» Уый у судзаг фарст. Афтӕ йӕ ӕвӕрдта Нигер дӕр («Дӕу цы домы?», «Мӕгуыр дӕ, о!»). Нӕ ралӕууыд дзӕнӕтон цард революцийы фӕстӕ дӕр, кӕд дзы ног фадӕттӕ фӕзынд, уӕддӕр. Цины ӕмдзӕвгӕты дӕр гъе уымӕн дзуры поэт кусӕг лӕгӕн: «Фӕдзӕхсын дӕуӕн дӕр ӕз тох!» Цӕуыл? Сӕрибар, Амонд ӕмӕ Рӕстдзинадыл.
Цомахъы сфӕлдыстад ирон литературӕйы уыдис ахъаззаг фӕзынд. Уый дардцӕр рӕзын кодта Къос-тайы революцией-демократом традицитӕ, реалистом аивады фӕрӕзтӕ. Поэтӕн йӕ хуыздӕр уацмысты ныв-ӕфтыд ӕрцыдысты йӕ рӕстӕджы историон цаутӕ, йӕхи цард ӕмӕ йӕ фӕлтӕры хъысмӕт. Цомахъ уыд рухстауӕг ӕмӕ ӕхсӕнадон кусӕг, хъазуатонӕй тох
281
кодта адӕмы бартыл, уды сӕрибарыл, гуманизм ӕмӕ социален рӕстдзинадыл. Ирон культурӕйы ныууагь-та арф фӕд, цӕрӕццагтрадицитӕ, бӕрзонд хьуыдытӕ. Цомахъ уыд куырыхон фыссӕг ӕмӕ уӕздан адӕймаг, уыдонӕй сӕвзӕрд ӕнусон рӕсугьд фӕлгонц.
282
КАРД ӔМӔ ФӔНДЫР (Барахъты Гино)
I
Фӕрныг адӕймаг вӕййы хъаруджын ӕмӕ курдиат-джын. Нӕртон лӕг йӕ хъару ӕвдыста йӕ кардӕй, йӕ курдиат — йӕ фӕндырӕй. Сослан ӕмӕ Батырадз хӕцын куыд зыдтой, афтӕ арӕхстысты фӕндырӕй цӕгьдынмӕ дӕр. Абайты Васо зӕгьы: кард ӕмӕ фӕндыр сты Нарты царды символтӕ. Афтӕ зӕгъӕн ис Барахъты Гинойӕ дӕр. Уый уыд сӕрибарыл тохгӕнӕг ӕмӕ рухстауӕг, революцийы хӕстон ӕмӕ сфӕлдыстадон кусӕг. Уый куыста адӕмы фарнӕн, уыдис цардаразӕг, фидауц ӕмӕ рӕстдзинады зарӕггӕнӕг.
Барахъты Гино уыд патриот ӕмӕ гуманист. Уыцы зондахаст ӕй ӕркодта тохы фӕндагмӕ — уым ӕхсыст йӕ удыхъӕд, рӕзт йӕ курдиат. Гино уыд, «революци йӕ хъомысджын уылӕныл кӕй систа ӕмӕ царды уӕрӕх тыгъдадмӕ кӕй рахаста, уыцы номдзыд ирон фысджытӕй»1. Уый йӕ цард ӕмӕ йӕ тыхтӕ радта ирон адӕмы фарнӕн, ирон культурӕйы рӕзтӕн. Йӕ рухс фӕлгонц сыгьдӕгӕй цӕры нӕ адӕмы зӕрдӕты.
‘Фидиуӕг, 1970, 2 №, 93 ф.
283
Цымыдисаг сты, Гинойы тыххӕй цы уацтӕ ис, уыдон сӕргӕндтӕ. Гафез ӕй хоны «Лӕджы цардыл тохгӕнӕг»2, Дзугаты Георги — «Йӕ адӕмы ахсджиаг хъӕбул»3, хонынц ӕй «ӕхсар ӕмӕ намысы поэт». Ирон интеллигенций!»! минӕвар Дзатцеты Аслӕндже-ри йӕ мысинӕгты зӕгъы: «Ӕддаг бакастӕй Гино ницӕмӕй хицӕн кодта иннӕтӕй уыд хуымӕтӕг, интеллигентен, уӕдӕ йын нӕ уыд хъӕбатыр лӕджы ӕнгас дӕр, фӕлӕ йӕ удыхъӕды уыди цыдӕр ӕна-хуыр тых, лӕг ын ӕнкъардта, йӕ зонды тых, йӕ парахат зӕрдӕ... уый уыд хӕларзӕрдӕ, цӕстуарзон ӕмӕ рӕстаг лӕг, курдиатджын фыссӕг, адӕмы уар-зон лӕг»4.
Гино уыд куырыхон зарӕггӕнӕг. Ирон историон зарджытӕ сты трагикон геройты зарджытӕ. Гино уыд поэт ӕмӕ хъайтар, йӕ цард сӕрысуангӕй йӕхӕдӕг зарӕг у — хъайтарон ӕмӕ трагикон зарӕг. Йӕ зӕрдӕ ӕмӕ йӕ курдиат дӕр зарӕгимӕ куыстой иу тугӕй. Йе сфӕлдыстадӕн ӕппӕтӕй дӕр уыд зарӕгон ӕрдз, зар-ӕгон ӕууӕлтӕ. Уыцы миниуӕг зыдта ӕмӕ фиппай-дта поэт йӕхӕдӕг дӕр. Гулуты Андрей йӕ мысинӕг-ты фыссы, иухатт мын Гино басасти, зӕгъгӕ, «ӕм-дзӕвгӕтӕ куы кӕсын, уӕд кӕддӕриддӕр заргӕ фӕкӕнын, ӕнӕуый кӕсын нӕ зонын»5. Поэты сфӕлдыстад ӕвзаргӕйӕ уыцы хатдзӕгмӕ ӕрцыди Джусойты Нафи дӕр: «Гинойы фӕлгонц у бирӕвӕр-сыг. Фӕлӕ йӕ фӕлгонцы бирӕ ӕууӕлтӕй бӕрӕг
2Фидиуӕг, 1962, 10 №.
3Фидиуӕг, 1980, 3 №, 93 ф.
“Газет «Молодой коммунист», 1990, 17 февраль.
5Г у л у т ы Андрей. Мӕ мысинӕгтӕй. — Орджоникидзе: Ир, 1975, 70 ф.
284
дары, революционер, фыссӕг ӕмӕ гражданины хӕрзтӕ чи иу кӕны, ахӕм миниуӕг: уый у йӕ уац-мысты зарӕгон ахает»6. Токаты Асӕх фыссы: «Ӕрмӕст иунӕг хаттфедтон хӕстӕгмӕ Барахъты Гинойы (ти-пографийы банкеты). Фӕлӕ мӕ зынаргъдӕр мысин-ӕгты баззади уӕдӕй абонмӕ дзуары хуызӕн лӕгӕй... Гино гитарӕйыл йе ’нгуылдзтае ӕрхаста... ӕмӕ уаты ныззӕлланг кодтой зӕрдӕрухсгӕнӕн зӕлтӕ, стӕй йӕхӕдӕг, нӕ сӕрты бӕрзонд рудзынгмӕ кӕсгӕйӕ, лыстӕг хъӕлӕсӕй ныззарыд дуэт чызг ӕмӕ лӕппуйы зарӕджы ныхӕстӕ...»7. Гино сын зарыд алы хъӕлӕстӕй хъӕлдзӕг ӕмӕ ӕрхӕндӕг зарджытӕ. Цин ӕмӕ ка-тайӕ дзаг сты йӕ уацмыстӕ дӕр. Уыдоны нывӕфтыд ӕрцыдысты тохы уылӕнтӕ, сӕрибар ӕмӕ рӕстдзи-нады бӕллицтӕ, намысон ӕмӕ гуманистон хъуы-дытӕ.
Барахъты Гино райгуырд 1890 азы 19 февралы Са-лыгӕрдӕны. Йӕ фыд Текко, Саулохы фырт, уыди зӕхкусӕг, зӕрдӕргъӕвд адӕймаг. Фондз ӕмгаримӕ Текко ӕрвыст ӕрцыд Кавказы хъӕууонхӕдзарадон ӕхсӕнады скъоламӕ. Уым хорз базыдта дыргьты куыст. Алагиры цур ын радтой зӕхх. Фӕлӕ йын цӕрын нӕ бантыст. Амард, Гинойыл аз ӕмӕ ӕрдӕг куы цыдис, уӕд. Фондз сидзӕры баззадысты сӕ мады ӕвджид. Уӕздан ӕмӕ хъаруджын сылгоймаг уыд Коцон Полка. Арӕхст алы куыстмӕ дӕр. Гинойы къай Еленӕ куыд дзырдта, афтӕмӕй Коцон йӕ сидзӕрты дардта йӕ судзины фындзӕй.
6Д ж у со й т ы Н. Очарованный песней. — «Социалистическая Осетия», 276 №, 1964 азы 21 ноябрь.
’Газ. «Молодой коммунист», 1990 азы, 17 февраль .
285
Куырыхон мад йӕ сабиты ахуыр кодта уӕздан ӕгъдӕуттыл ӕмӕ кусыныл. Уыдоны фӕрцы бинонтӕ адӕмӕн уыдысты уарзон, ӕмӕ сыл хъӕубӕстӕ аудыд-той зӕрдиагӕй. Гино иттӕг ӕнувыд уыдис ахуы-рыл. Каст фӕци Салыгӕрдӕны дыууӕазон скъола. Йӕ хистӕр ӕфсымӕртӕй иу куыста Тихорецкы, ӕфсӕнвӕндӕггыл. Уырдӕм акодта Гинойы дӕр, радта йӕ скъоламӕ. Зӕрдӕргъӕвд лӕппу хорз ба-зыдта уырыссаг ӕвзаг, базыдта кусӕг фӕлтӕры уӕззау цард, йӕ зӕрдӕмӕ арф айста фӕллойгӕнӕг адӕмы сагъӕстӕ. Ӕвадат царды йе ’фсымагры мызд фаг нӕ уыд дыууӕ удӕн, ӕмӕ лӕппу сыздӕхт йӕ райгуырӕн хъӕумӕ.
Гино фӕхъӕстӕ Амраны суадонӕй. Уый йӕ ӕмхиц ӕмӕ разӕнгард кодта ахуырмӕ. Лӕппуйы монц ӕмбӕрста сӕ хъӕуккаг ахуыргӕнӕг Дзасохты Басил, ӕмӕ йӕ уый бацӕттӕ кодта Ӕрыдоны се-минармӕ. Ам 1905 азы Гино ахуырмӕ бавнӕлдта ӕнувыдӕй. Райдыдта сфӕлдыстадон фӕлварӕнтӕ кӕнын. Рӕзыд йӕ курдиат, рауӕрӕх йӕ зондахаст, фӕбӕрӕг фидӕны поэты граждайнаг позици. Рӕстӕг уыд тохы заман. Гино ныллӕууыд уыцы тохы фӕндагыл. Архайдта семинаристты змӕлды. Уыйадыл рӕстӕгмӕ цухгонд дӕр ӕрцыд семи-нарӕй8. Уыцы цаутӕ Гино равдыста йӕ пьесӕ-водевиль «Сау бон»-ы. Уацмысӕй баззад ӕрмӕст хицӕн скъуыддзӕгтӕ, фӕлӕ нын ӕвдисы иу хъу-ыддаг: Гино уыд архайӕг ӕмӕ хъуыддаджы лӕг, йе сфӕлдыстад ӕвзӕрд царды цаутӕй, дзуапп лӕвӕрдта рӕстӕджы домӕнтӕн.
Ту а л л а г о в А. Приговоренные к бессмертию. — Владикавказ: Алания, 1993, 107 ф.
286
1911 азы июны Гино ӕнтыстджынӕй каст фӕци семинар. Фӕци йӕ каст 1-аг разрядил, ӕппӕты хуыздӕрты хыгъды.
Гино нӕ ацыд дины фӕндагыл, йӕхицӕн нӕ рав-зӕрста сауджыны куыст. Йӕ зондахаст ын ныв кодта ӕндӕр хъысмӕт, ирон прогрессивен интеллигенты хъысмӕт: рухс тауын, сӕрибарыл тох кӕнын. Иу афӕдз бакуыста ахуыргӕнӕгӕй Хъӕдгӕроны. Уый фӕстӕ бацыд Мӕскуыйы коммерцион институтмӕ. Кӕддӕр Къоста, студент куы уыд, уӕд фыста Бетьыр-бухы тыххаей: «В этой сумрачной столице не вольготно осетину». Хуыздӕр нӕ уыд ӕвӕгӕсӕг студент Гинойы уавӕр Мӕскуыйы. Иуӕй, йӕ зӕрдӕ нӕ тасыд коммерцион ахуырадмӕ, иннӕмӕй, тыхст мӕгуыр цардӕй ӕцӕгӕлон сахары. Сфӕлмӕцыд ӕмӕ 1913 азы ныууагъта институт. Ӕрыздӕхт Ирыстонмӕ. Мӕгуыр — ӕвӕрӕз. Нӕ уыд фӕндоны куыст ссарӕн. Цӕрӕг хӕдзӕртты сывӕллӕттӕн лӕвӕрдта уроктӕ, фӕлӕ цӕрӕн нӕ уыд ахӕм куыстӕй. 1914 азы ноябрь! Гино курдиат балӕвӕрдта Ӕрыдоны семинары разамындмӕ, ӕмӕ йӕ айстой хъомылгӕнӕг — цӕстдарӕгӕй.
Цыдис империалистон хӕст. Паддзӕхты ӕмӕ бон-джынты хъуыди хӕстонтӕ сӕ агрессивен нысантӕ ӕххӕст кӕнынӕн. 1915 азы Гиномӕ фӕсидтысты ӕфсадмӕ. Ахуыргӕнӕгӕй скодтой хӕстон. Гино сси Калачы ӕфсӕддон скъолайы курсант, райста афице-ры цин. Хӕцыд Турчы фронты. Уыцы цаутӕ ив-той Гинойы хъысмӕт, йӕ цардвӕндаг. Хъуы-дыгӕнӕг адӕймаг уыдта хӕсты ӕвирхъау фӕстиу-джытӕ, ӕбуалгъ фыдракӕндтӕ, иртӕста хӕсты ми-дис, йӕ аххосӕггӕ, йӕ нысан. Уыцы сагъӕстӕй
287
сӕвзӕрдысты ӕмдзӕвгӕтӕ «Сӕумӕрайсом» ӕмӕ «Мӕт» (1916 аз). Уыдоны поэт ӕвдисы, империалистом хӕст адӕмӕн ӕцӕгӕлон ӕмӕ зианхӕссӕг кӕй у, уыцы хъуыды, нывӕфтыд кӕны салдаты траге-ди, йӕ фӕстӕ ӕнӕдарӕгӕй чи баззайдзӕн, уыцы бинонты хъысмӕт. Кӕй сӕраппонд хӕссынц адӕм сӕрнывӕндтӕ? — уыцы судзаг фарст поэтӕн ӕвза-рын кодта ӕндӕр фӕндаг, революцией тохы фӕндаг. Хъайтар хӕстон хӕцыд хъӕбатырӕй, лӕвӕрд ын ӕрцыд номы кард, сси поручик, фӕлӕ йӕм ӕнхъӕлмӕ каст ӕндӕр хъуыддаг, граж-дайнаг хӕс уымӕ сидт сӕрибарыл тохмӕ.
Ӕрцыд февралы революци. Йӕ уылӕнты бахауд Ирыстон дӕр. Иры хӕрзӕджытӕ сагъӕс кодтой сӕ бӕстӕйы хъысмӕтыл, йӕ фидӕныл. Вазыг-джын уавӕрты хъуыди разагъды лӕгтӕ. 1917 азы мар-тьийы Ирон адӕмы съезд Гинойы рацӕуын кодта фронтӕй. Барахъы-фырт йӕ хъару сарӕзта ӕхсӕны куыстмӕ. Ӕвзӕрст ӕрцыд комиссарӕй Уӕлладжы-ры районӕн, уыди Ирон национ советы уӕнг. Советы архайджытӕм нӕ уыд иу зондахаст. Гино йӕ хӕсыл нымадта революцийы нысанмӕ цӕуын — ӕрмӕст уыцы хъуыддаджы ӕнтыст уыд адӕмы социален идеалты фӕрӕз. Революцион тох сси Ги-нойӕн йӕ царды фӕтк, йӕ куысты нысан, йе сфӕлдыстады мидис.
Революци ӕмӕ мидхӕсты Гино куыд архайд-та, уый у драмӕйы сюжет. (Гино у Плиты Грисы драмӕ «Тӕрхоны лӕгты» герой). Уыцы сюжет рӕзы хъайтарон цаутӕй. Гино 1918 азы бацыд ком-партимӕ. Куыста адӕмы ’хсагн. Уыдис гем ораторы курдиат. Фӕлӕ йӕ ныхасы тых уыди рӕстдзинад.
288
Адӕм сӕ зӕрдӕмӕ арф истой революцийы лозунгтӕ: сӕрибар, ӕмбарад, зӕхх ӕмӕ кусӕндӕттӕ — фӕллой-гӕнджытӕн. Гинойӕн йӕ ныхас ӕмӕ йӕ хъуыддаг уыдысты иу. «Гъай, ӕрттиваг пъагӕттӕ чи аппӕр-ста, мӕгуырты бӕрны чи бацыд, уый мах лӕг у», — дзыртой хъӕубӕстӕ. Ӕнцад нӕ бадтысты пад-дзахы хъузӕттӕ ӕмӕ бонджынтӕ дӕр. Зылдысты Гино ӕмӕ иннӕ партионты фӕдыл, фӕлӕ ӕв-зыгъдӕй куыста хъӕбатыр комиссар. Урс афицертӕ фӕсивӕды кодтой урс ӕфсадмӕ. Гино сын хӕлдта сӕ фыдвӕндтӕ. «Мах нӕ цӕуӕм, мӕгуыр адӕмы ныхмӕ чи хӕцы, уыцы ӕфсадмӕ», — дзыр-дта Барахъы-фырт.
1918-1919 азты Ирыстоны уыд уӕззау политикон ӕмӕ хӕстон уавӕр. Урс ӕфсад сыгътой горӕт ӕмӕ хъӕутӕ, ахстой сырхыты, мардтой ӕнӕсӕттон адӕмы. Уыцы заманы цаутӕ ӕвдыст цӕуынц Нигеры поэтикон хъарӕг «Додой»-ы, Ги-нойы публицистон ӕмдзӕвгӕтӕ «Цӕгат Ирмӕ» ӕмӕ «Ӕртхъирӕн»-ы. Салыгӕрдӕн ӕмӕ йӕ сыхаг хъӕу-ты зылдысты урс афицертӕ, разамынд сын лӕвӕрдта Деникины агент инӕлар Голощапов. Ала-гиры аргъуан ӕмӕ скъолайы кӕртыты ӕрцарӕз-той ауындзӕнтӕ, сӕ иуыл фыст уыди: «Барахъты Гинойӕн». Цалдӕр хатты йыл ӕрхъула кодтой, фӕлӕ хъайтарӕй мӕлӕт дӕр тӕрсгӕ кӕны. Гино-иу йӕ дугъон бӕхыл сӕ астӕу смидӕг ис, уыдон-иу йӕ ныфсӕй фӕуыргъуыйау сты, ӕмӕ-иу ӕхсар-джын барӕг се ’хсагнты афардӕг. Арӕх-иу фӕзынд знӕгты фӕсчъылдым. Нӕ йӕ урӕдтой ӕфсӕддон постытӕ ӕмӕ хӕстон уавӕртӕ. Йе ’фсымгер Харитон йӕ мысинӕгты куыд фыссы, афтӕмӕй Гино
ЮДжыккайты Шамил
289
иу хатт Алагирмӕ, урсыты астӕумӕ, ӕрцыд кӕйдӕр бӕхуӕрдоны къуымбилты бын асыччы хуысгӕйӕ10. Асыччы фӕйнӕгыл баззад хъазахъхъӕгты джебогъты цӕфтӕ, историйы — Гинойы ӕхсары фӕдтӕ.
Стыр арӕхст ӕмӕ лӕгдзинад разынд Гиномӕ Голощаповы ныхмӕ операцийы. Ӕмбӕлтгыл аудгӕйӕ, ӕппӕт бӕрн ӕмӕ тӕссаг хъуыддӕгтӕ райста йӕхимӕ. Гино ӕмбырд кодта партизанты къордтӕ, лӕвӕрдта сын хӕстон-тактикон разамынд. Ӕмзондӕй куыста ӕфсӕддон-революцион комитеты зынгӕ архайджытӕ Борыхъуаты Хъазыбег, Ботьоты Амырхан ӕмӕ Бута-ты Хъазыбегимӕ. 1920 азы январы Цӕгат Ирыстоны партизанты иугонд тыхтӕн разамонӕгӕй нысангонд ӕрцыд Барахъты Гино". Уый стыр ахъаз фӕци адӕм ӕмӕ революцийы уӕлахизӕн.
Гино иудадзыг уыд тох ӕмӕ царды хӕтӕнты, сфӕлдыстадон куыстӕн нӕ уыд хъӕугӕ фадӕттӕ. 1920 азы 4 мартъийы Цӕгат Иры фӕуӕлахиз советон хица-уад. Гино цыбыр дугмӕ уыд Алагиры райкомы секретарь. Уый фӕстӕ сси Окруджы милицӕйы сӕргълӕу-уӕг. Рӕстӕг уыд тыхст, бӕстӕ—змӕст. Хъуыди ӕхсар-джын ӕмӕ хъаруджынӕй кусын. Гино фӕдисонау тох кодта фыдгӕнджыты ныхмӕ. Ирыстон сыгъдӕг кодта бандиттӕ ӕмӕ буржуйты хъузӕттӕй, саста мӕхъӕлы абырджыты сау тыхтӕ. Уый хъазуатонӕй хъахъхъӕдта революцийы идеалтӕ—адӕмы ӕнусон бӕллицтӕ. Хуымӕтӕджы йӕ нӕ хонынц йӕ цард-фысджытӕ «революцийы уарт ӕмӕ сис»12.
‘"ЦИГИИ-йы архив.
“Октябрьская революция и гражданская война в Северной Осетии. Орджоникидзе: Ир, 1973, 241 ф.
|2Т у а л л а г о в А. Щит и перо революции. — Социалистическая Осетия, 43 №, 1990 азы 20 февраль.
290
Гинойы куыст ӕмӕ ӕхсӕнадон нысан ирдӕй зынынц йӕ иу сидты. «Иры кусӕг адӕм!.. Милиц-ӕйы хъуыддаг уыдзӕн йе ’гьдаумаг гӕсгӕ давын, марын, стигъын ӕмӕ судзыны ныхмӕ лӕууын... Ӕз зӕгъын ирон лӕджы ӕвзагӕй хъӕбӕр ӕмӕ мӕ ныхасыл хӕцын кӕронмӕ: мӕ милицӕйы ӕрӕвӕрӕн бон уыдзӕни, — давд, стыгъд ӕмӕ ноджы, цы ’взӕрдзинӕдтӕ ранымадтон, уыдонӕн сӕ бан-цайӕн... Ӕз мӕ ныхас ӕрвитын, нӕ фӕсивӕдӕй ӕвзӕрдзинӕдтӕм хӕстӕг лӕуд чи уыди, уыдонмӕ: ӕгъгъӕд у адӕмы царм стигьын, алчй уӕ куысты сыгъдӕгмӕ йӕхи ӕрдарӕд, ӕмӕ ныууадзӕм чъизи цард. Нӕ ног хицаудзинад алкӕй дӕр хъахъхъӕ-ны мӕлӕтӕй, фӕлӕ ӕвзӕргӕнӕгимӕ хӕцы ӕвзӕр хӕстӕй, хатыры аккаг дзы никӕй кӕны ӕппын ӕвзӕргӕнджытӕй... Ӕцӕгдӕр, ныр мӕгуыр адӕмыл хур куы скасти, дуне цин куы кӕны, дзыллӕтӕ зӕрдӕйӕ кӕрӕдзимӕ куы 'рхӕстӕг сты ӕмӕ ӕмхуызонӕй зӕххы дзӕнӕтӕн царды мӕсыг куы амайынц, — уӕд ма искӕй фӕллоймӕ хӕрамӕй чи бӕллы, уый у ӕлгъыст Хуыцауӕй, зӕххӕй, ду-нейӕ, ӕмӕ топпы нӕмыг — йӕ хос... Фӕлӕ ма цӕрын кӕй фӕнды, уый йӕ цардмӕ ӕркӕсӕд. — Окруджы милицӕйы хицау Барахъты Гино»13.
Карз сты ацы фӕдзӕхстытӕ ӕмӕ ӕртхъирӕнтӕ. Фӕлӕ афтӕ домдта уавӕр. Уый у барад хъахъхъӕ-нӕджы сӕрмагонд ӕвзаг. Фыдгӕнӕг, ӕввонгхор ӕмӕ тугцъиры ныхмӕ хъӕуы фидар лӕууын, хъӕбӕр ӕвзагӕй дзурын. Къостайы принцип уыд: «Я грудью грудь насилия встречаю и смело всем о
,3Газст «Ксрмен», 8 №,1920 азы 13 май.
291
правде говорю». Мидхӕст фӕци. Ралӕууыд аразӕн дуг. Ӕмӕ Гинойы ныстуан у фӕллой кӕнын, ара-зын, зиууонӕй кусын. Сыгъдӕг куыст кӕм и, уым нӕй фыдракӕнд. Афтӕ уыд ӕмӕ у стыр гуманис-тты уагӕвӕрд. Гинойӕн революци нӕ уыд романтикой сгуыхтыты фадат, уыдис ын арӕзтад ӕмӕ сфӕлдыстады сӕнтысӕн райдайӕн. Йӕ этикон принциптӕ уыдысты ӕмбарад, рӕстдзинад ӕмӕ фи-дауц — уыдон сӕраппонд уыди йӕ тох дӕр ӕмӕ йӕ куыст дӕр.
* * *
20-ӕм азы райдыдта Гинойы царды ног фӕлтӕр, ног период. Уӕд Барахъы-фырт йе ’ргом тынгдӕр аздӕхта сфӕлдыстадон ӕмӕ культурон-рухсадон куыстмӕ. 21-ӕм азы райдианы сси газет «Кер-мен»-ы редактор. Уӕд ӕхсӕнадон газеты фылдӕр цӕуын байдыдта литературой ӕрмӕг, арӕх дзы ныхас цыд культурӕйы фарстытыл. Уыцы аз ра-цыд ӕмбырдгонд «Раздзог», — Советон Ирыстоны ирон ӕвзагыл фыццаг цы чиныг сӕнтыст, уый. Йӕ автор — Гино. Фӕзӕгьынц: номӕвӕрӕг дӕсны у. Фӕрӕстмӕ ацы чиныджы ном дӕр: уый уыд сӕдӕйы сӕр нӕ, фӕлӕ ӕрдзӕйы сӕр. Уыди дзы цыбыр радзырдтӕ ӕмӕ «ирон хъӕлдзӕг ныхӕстӕ» (анекдоттӕ). Сӕ иутӕ — адӕмон, иннӕтӕ — Гинойӕн йӕхи фыст. Ӕвдыст сӕ цӕуы царды хицӕн фӕзындтӕ, ис дзы худӕджы хабӕрттӕ, зонды ныхӕстӕ. Автор худы зыд ӕмӕ хиппӕлойтыл, мыстулӕгау мидхӕсты уавӕрты йӕ политикой цӕсгом чи раив-баив кодта, уыдоныл, дзырдхӕсджытыл ӕмӕ
292
мӕнг уӕздӕттыл, монцтӕ ӕмӕ уырнынады уацай-рӕгтыл. Уацмысты формӕ иттӕг хорз у авторы хъуыдытӕ ӕргом кӕнынӕн, адӕмимӕ хуымӕтӕг ӕвзагыл дзурынӕн, адӕмон гуманизмы идейӕтӕ парахат кӕнынӕн.
Уыцы аз ма Гинойӕн бантыст «Ирон зарджыты чиныг» (1921 аз) рауадзын. Уӕд термин «ӕмдзӕвгӕ» нӕма уыд, йӕ бӕсты рӕгьы цыд термин «зарӕг». Ацы чиныг уыд ӕмдзӕвгӕты ӕмбырдгонд. Байтом «Адӕмты зарӕг»-ӕй: афтӕ схуыдта Гино пролетарон гимн «Интернационал» йӕхи тӕлмацы. Ӕмбырдгон-ды уыдысты Къоста, Цомахъ, Нигер ӕмӕ ӕндӕрты поэтикон уацмыстӕ, — сӕйраджыдӕр ирон граж-дайнаг ӕмӕ революцион лирикӕ. Чиныджы раз-ныхасы бӕсты уыд йӕ аразӕджы «Ныстуан». Уым Гино дзуры, зӕгьгӕ, ног заманы адӕм зӕрди-агӕй сӕ хъус дарынц поэзимӕ, ӕмӕ ацы чиныг цӕуы сӕ идейон-эстетикон домӕнты сӕраппонд. «Зарджытӕ сты нӕ мӕгуырдзинады сагьӕс ӕмӕ катай, мӕгуыр кусӕджы хъару бӕрзонд ӕвӕрӕг, — фыссы Гино. — Ныр рухс хуры тынтыл ӕрӕвӕрдтой мӕгуыртӕ сӕ царды бындур, ӕмӕ ацы зарджытӕй хъуамӕ азӕлой нӕ кӕмттӕ, нӕ хӕхтӕ, нӕ быдыр».
Гино кодта партиен ӕмӕ ӕхсӕнадон куыст. Фӕлӕ уӕддӕр ӕнтыстджынӕй архайдта культурой арӕзтады. Адӕймаджы дисы ӕфтауынц йӕ хъарутӕ, йе сфӕлдыстадон авналӕнтӕ. Уый арӕх культурой царды уыд артдзӕст цырынгӕнӕг. Йӕ сӕр-иу кӕм бахъуыд, уым уыд фыссӕг дӕр ӕмӕ журналист дӕр, композитор дӕр ӕмӕ артист дӕр. Га-зеттӕ фыстой: «1-аг сентябрь! Ирон литературой къорд сарӕзта Дзӕуджыхъӕуы кооператорты клу-
293
бы ирон литературӕйы изӕр... Фыццаг ныхас уыд Гӕдиаты Цомахъмӕ. Уый рӕсугьд кадӕгау радзырд-та ирон литературӕйы тыххӕй... Уый фӕстӕ рацыд Барахъты Гино ӕмӕ бакаст Габойты Габойы (Арсены) ног радзырд «Сӕумӕрайсом», хӕстӕг ӕй ай-стой сӕ зӕрдӕтӕм адӕм... Иттӕг рӕвдзӕй равдыс-та йӕхи Барахъты Гино, йӕхи фыстытӕ куы каст, уӕд; рӕсугъд уыдысты йӕ ирон ӕмбисӕндтӕ, зӕрдӕмӕдзӕугӕ уыд йӕ зард, фӕлӕ уӕлдай рӕсугьд ӕмӕ ӕнӕмбал та разынд йӕ ногфыст дуэт «Ус ӕмӕ лӕг». Заргӕ йӕ кодтой Туаты Оля ӕмӕ Мамиаты Елдзарыхъо. Сӕ дыууӕйы рӕсугъд хъӕлӕстӕй ӕххӕстгонд зарӕг тынг фӕцыд адӕ-мы зӕрдӕмӕ. Пианинойӕ цагьта ирон чызг — Зӕнджиаты Тамарӕ. Рӕсугъд хъӕлӕсӕй ма дзы зарыд Захараты Надя (Коцойты чызг), уый сӕххӕст кодта «Куыцыччы зарӕг», «Чызгайы зарӕг» ракодта Барахъты Гино...»'4.
Фыссӕджы гӕххӕттыты ӕхсӕн баззадис скъу-ыддзӕгтӕ хицӕн рольты тексттӕй. Уыдон нын ӕвдисынц, фыссӕг-иу хихъӕппӕрисадон спектакль-ты кӕй хъазыд, уый. Профессион театр куы нӕма сырӕзт, уӕд уыцы архайд уыд ахсджиаг ӕмӕ ахъ-аззаг культурой хъуыддаг.
Бирӕвӕрсыг у Гинойы сфӕлдыстадон курдиат. Фӕлӕ, уӕлдӕр куыд загътам, афтӕмӕй йӕ хъо-мысджындӕр миниуӕг у зарӕгмӕ ӕмхиц уӕвын. Йӕ тексттӕн мелодитӕ дӕр поэт мысыд йӕхӕдӕг. Барахъы-фырт Крайнациздаты бюромӕ балӕвӕрдта ахӕм курдиат: «Прошу принять к напечатанию пред
|4Газст «Рӕстдзинад», 20 №, 1923 аз.
294
лагаемые при сем 8 романсов, как первые попытки в этой области творчества. Листы 1-9. 12 января 1928 года, г. Владикавказ». (Фыссагджы архив). Уыцы романстӕ цы фесты, уый бӕрӕг нӕу. Бирӕ хуыздӕр нӕ рауад, йӕ зарджытӕ ӕмӕ, ирон фӕндырӕн цы мелодитӕ сфӕлдыста, уыдон хъысмӕт дӕр. Сӕ иу хай фесӕфт. Иннӕтӕ йӕ трагикон мӕлӕты фӕстӕ баззадысты адӕмон сфӕлдыстады ху-ызы, музыкалон фрагменттӕй зӕлыдысты ирон спек-такльты. Гино 50-ӕм азты дыккаг ӕмбисы реабили-тацигонд куы ’рцыд, уӕд композитор А. Поляничен-койы амындӕй рабӕрӕг 2-3 зарӕджы ӕмӕ цалдӕр фӕндырдзагьды автор: уӕдӕй фӕстӕмӕ радиойӕ хъуысынц «Барахъты Гинойы мелодитӕ».
Гино иудадзыг уыд политикой ӕмӕ культурой царды тӕмӕны. Ныффыста публицистон чиныг «Фӕллойгӕнӕг адӕм ӕмӕ Ленин» (1928 аз). 1931 азы рацыд «Уырыссаг-ирон терминон дзырдуат». Бакуыстой йыл Ӕлборты Барысби, Барахъты Гино, Брытъиаты Созырыхъо, Карсанаты Бимболат, Ко-цойты Арсен, Къосирати Сӕрмӕт, Къубалты Алык-сандр.
1926—1928 азты Гино ахуыр кодта Мӕскуыйы, Институт Красной профессуры, зӕгъгӕ, уым фило-софон хайады. Ӕрыздӕхт ӕмӕ куыста газет «Рӕстдзинад»-ы сӕйраг редакторӕй (1928 аз). Гино уыд хъӕппӕрисджын разамонӕг. Газетимӕ уадзын байдыдта уӕлӕмхасӕн — литературой сыф «Размӕ». Йӕ нысан уыд ӕрыгон сфӕлдыстадон фӕлтӕрыл аудын. Ам сӕ фыццаг литературой фӕлварӕнтӕ уагъ-той фидӕны зындгонд фысджытӕ Мамсыраты Дӕбе, Епхиты Тӕтӕри, Бесаты Тазе, Дзесты Куы-
295
дзӕг ӕмӕ ӕндӕртӕ. «Размӕ» арӕх мыхуыр кодта критикон уацтӕ, фадат лӕвӕрдта литературой быц-ӕутӕн ӕмӕ дискусситӕн. Ӕнӕлаз нӕ уыдысты редакторы эстетикой ӕмӕ идейон позицитӕ, зын-ди сыл рӕстӕджы фӕд, вульгарен социологизмы тӕваг. Гино аивадӕй домдта социален оптимизм ӕвдисын ӕмӕ уый сӕраппонд литературӕмӕ ӕмгӕрон нӕ уагьта, пессимизмы ӕууӕлтӕ кӕм уыд-та, ахӕм уацмыстӕ. Уыцы ахает къуындӕг кодта сфӕлдыстадон авналӕнтӕ, бар-ӕнӕбары здӕхта поэ-зи ӕнкъарӕнтӕ ӕвдисынӕй риторикӕмӕ. Фӕлӕ ӕмткӕй, объективен фӕстиуджытӕй, газет ахъаз уыд литературой куыст цырын кӕнынӕн, «уый тынг ӕх-хуыс фӕци ирон советон ӕрыгон литератортӕн»15. Гино пролеткульты нигилизм ӕмӕ РАПП-он вульгарен критикӕйӕ хъахъхъӕдта фольклор ӕмӕ Къо-стайы сфӕлдыстад ӕмӕ уымӕй фадат арӕзта ирон культурӕйы рӕзтӕн.
1929 азы Гино кусын райдыдта Зонад-иртасӕн институты директорӕй. Цард ивта. Хорз ӕмӕ фыд ӕмдзу кӕнынц. Хорз лӕгӕн зынцӕрӕн у. Йӕхӕдӕг дардмӕ зыны, йӕ хъуыддӕгтӕ бӕрӕг дарынц. Хи-цауад ӕлхъывта сӕрибар хъуыды. Хӕлӕг ӕмӕ коз-бау адӕймӕгтӕн курдиат сӕ удхӕссӕг у, се сӕфт уынынц хорз лӕгӕй. Бӕстӕ бӕз-бӕз кодта ны-мудзджытӕй, провокатортӕй. Революцийы тымыгъ кӕй ныдцымдта, уыцы кълӕсты зӕйц бавдӕлд сусӕг фыдракӕндтӕм. Сӕ хахуыртӕй сӕфтой адӕмы хӕрзты ӕмӕ сын ахстой сӕ бынӕттӕ. Уыцы зилдухӕны
|5Г у л у т ы Андрей. Мӕ мысииӕгтӕй.—Орджоникидзе: Ир, 1975, 69 ф.
296
бахаудтой Барахъты бинонтӕ дӕр. Гинойы ӕргом азымджын кодтой, йӕ иунӕг фыртӕн ын йӕ хи-онтӕ ирон ӕгъдау кӕхцгӕнӕн кӕй сарӕзтой, су-анг уымӕй дӕр16.
Поэты къай Еленӕ (Калоты чызг) уыд республик-ӕйы прокурор. 1929 азы Хуымӕллӕгмӕ ӕрцыд дыууӕ провокаторы. Уыдон кодтой халӕн куыст, сӕхӕдӕг оргӕнтӕм ӕрвыстой хахуыртӕ, Хуымӕллӕ-джы антисемитизм фӕзынд, зӕгъгӕ. Уыйадыл сӕфтой хьӕу ӕмӕ районы номдзыддӕр лӕгты17. Еленӕ ӕвзӕрста рӕстдзинад, хӕцыд раст адӕмы сӕрыл, нӕ сын уагъта хӕрамӕй тӕрхон кӕнын. Уыйадыл йӕхӕдӕг сси гуырысхойаг ӕмӕ азымджын. Фӕхауӕггаг йӕ куыстӕй. Хахуыргӕнджытӕ милмӕ систой Гинойы дӕр. Лӕг ӕмӕ ус цух-гонд ӕрцыдысты партийӕ, — уый уӕды рӕстӕджы уыд стыр ӕхсӕнадон ӕмӕ намысон ӕфхӕрд, уыдис ын тӕссаг фӕстиуджытӕ. Гинойы схуыдтой националист, паддзахы чиновникы фырт, кулакты ӕфсымӕр; йӕ цӕстмӕ йын дардтой, паддзахы ӕфса-ды афицер кӕй уыд, уый дӕр. Афтӕмӕй «фестад» Ирыстоны ног контрреволюцией змӕлды сӕргьлӕууӕг111.
Гино 1929 азы кусын райдыдта Ростовы педагогов институты доцентӕй. Клубты каст лек-цитӕ марксистон философийӕ. Фӕлӕ йыл сагъ-уыдысты оргӕнты кусджытӕ. Джигул кодтой йӕ
|6Б. Дз. Сойгӕнджытӕ — кӕхцгӕнджытӕ. — Рӕстдзинад, 59 №, 1926 азы 19 сентябрь.
”К окайты Саламджсри. Уыдис ахӕм хуымӕллӕггаг хъуыддаг. — Рӕстдзинад, 1995 азы 6 апрель.
"Т у а л л а г о в А. Амынд чипыг, 110 ф.
297
фатеры, истой йын йӕ ацӕуӕн бартӕ. 1930 азы ӕрцыд ахст. Хъаст кодта Еленӕ, фӕлӕ йӕм хъусӕг нӕ уыд. Рӕстдзинад агуырдта Гино, фӕлӕ тыхбары кӕфхъуындар нӕ хаты рӕстдзинад, нӕ зоны хатыр ӕмӕ тӕригъӕд. Ирон поэт баха-уд зӕххон зындоны. Йӕ иу ныстуаны фыста хицауадмӕ: «Отрицая хотя бы малейшую причастность к тому делу, по которому я задержан, расценивая свое задержание как величайшее оскорбление, которое только можно нанести человеку, отдавшему делу революции все, что мог, и готовый отдать последнее — свою жизнь, — я решительно протестую против содержания меня под стражей и в знак протеста объявляю голодовку, предпочитая голодную смерть позору быть хотя бы временно в глазах товарищей врагом Советской власти»19.
Ахӕм протест уӕды уавӕрты ницы ахадыдта, нӕ уыд ирвӕзӕн фӕрӕз. Фӕлӕ царды талынг куыд ис, афтӕ дзы ӕнусон у рухс дӕр. Бирӕ уӕздан лӕгтӕ фӕрӕты бын дӕр ӕргом загътой Гинойы рӕстдзинад. Уый нӕ, фӕлӕ домдтой хицауадӕй, цӕмӕй Советон Ирыстоны 10 азы бӕрӕгбонмӕ Гинойӕн лӕвӕрд ӕрцӕуа паддзахадон хӕрзиуӕг — хӕстон сгуыхты орден. 1930 азы номдзыд партизан Дзӕрӕхохты Хадзы-Мурат йӕ курдиаты фыста, зӕгъгӕ, фӕллойгӕнӕг адӕм Гинойы сгуыхтытыл дзурынц таурӕгътӕ. «Ӕцӕгдӕр, бандитизм нӕ об-лӕсты тади бонӕй бонмӕ, ӕппӕты тӕссагдӕр хӕстыты-иу Гино уыд йӕ милиционер™ разӕй,
”Т у а л л а г о в А. Амыид чипыг, 115 ф.
298
бандиттӕ дзы тарстысты арвы цӕфау, ӕфхӕрд адӕм та йӕ хуыдтой сӕ ирвӕзынгӕнӕг, уарзтой йӕ, уыдис ын кад ӕмӕ рад...» Стыр аргъ ын скод-той Дыгуры сырх партизанты минӕвӕрттӕ, йе сгу-ыхтытӕ йын цӕвиттонӕн ӕрхаста революцией ӕмӕ ӕхсӕнадон зынгӕ архайӕг Дзадтиаты Алыксандр дӕр20.
Хицауад адӕмы хӕрзгӕнӕгӕн аргъ нӕ кӕны, нӕ йӕм хъуысы адӕмы хъӕр ӕмӕ рӕстдзинады хъӕлӕс. Фӕлӕ разагьды лӕгты хъуыддаг бынтон дзӕгъӕлы нӕ фӕци. 1930 азы августы Гинойы ра-уагътой ахӕстонӕй, Ростовӕй йын ацӕуыны бар нӕ уыд, афтӕмӕй. Уым, ӕцӕгӕлон горӕты, куыста институтты. Царди зын ӕмӕ тӕссаг уавӕрты. Уыд иппӕрд ирон адӕмӕй, ирон литературой цардӕй, сфӕлдыстадон куыстӕй. Ахӕм цард по-этӕн трагеди у. Гино йӕ бавзӕрста кӕронмӕ, йӕ райхӕлӕн катастрофӕмӕ. Архайдта дзы ӕцӕг трагикон геройау, удхары фӕндагыл цыд сӕры-стырӕй, йӕ хъуыдцаг кодта ӕнувыдӕй, йӕ намысыл нӕ уагъта къӕм абадын.
Поэт пехуымпар у. Гино йӕ рагон поэмӕ «Мӕлӕт»-ы равдыста фӕндырдзӕгьдӕджы трагеди: йӕ фӕндыр ын айстой, зарын ӕй нал уагътой, ӕмӕ йӕ уд систа курдиатджын лӕг. Уыцы ӕмбисонд ӕрцыд ныр Гинойӕн йӕхиуыл дӕр: тади йе сфӕлдыстадон хъару, сӕфт йӕ курдиат, сысыд йӕ поэзийы суадон. 30-ӕм азты йын ницы бантыст, кӕд исты фыста, уӕддӕр дзы рӕгъмӕ ницы рацыд, 2-3 ӕмдзӕвгӕйӕ уӕлдай.
®Туал л а го в А. Амыид чипыг, 132-138 ф.
299
Уыйхыгъд нӕ сӕфт йӕ фарн, нӕ тад йӕ лӕгдзи-над, нӕ саст йӕ фӕлтӕрд зӕрдӕ. 1935 азы Цӕгат Ирыстоны обкомы фӕндонӕй Гино Ростовӕй ӕрвыст ӕрцыд Дзӕуджыхъӕумӕ. Дм политиком уавӕр уыд ӕлхъывд, цыди карз тох мӕлӕт ӕмӕ царды ’хсӕн. Нафийы загъдау, уыцы фыд-заманы «ызгьӕлынц хус сыфтӕртау удтӕ», ахӕм уавӕры та «бӕлӕсты бӕрзонддӕр ӕййафы арвы цӕф фыц-цаг». Гино уыд нӕ «бӕрзонддӕртӕй». 1936 азы 2 октябрь! дыккаг хатт бахауд ахӕстонмӕ. Ацы хатт цӕрӕнбонтӕм. Йӕ къухфыстытӕ йын бакодтой арты хай. Цӕуы та Гино Дантейы зындоны ног зылдыл. Кӕнынц ӕй аххосджын: сусӕгӕй разамынд дӕттыс контрреволюцией змӕлдӕн. Уый фидарӕй зӕгьы: «Категорически отрицаю предъявленное мне обвинение». Ӕвирхъау тыхмитӕ йын кӕнынц НКВД ӕмӕ ПӔК-ы (КГБ) лӕгмартӕ, домынц дзы йӕ зонгӕтыл комдзог рацӕуын. Нӕ сын бантыст. Нӕ басаст хъай-тар поэт. Нӕ рацыд гадзрахатӕй иунӕг раст лӕгыл дӕр. Ногӕй та йӕхи мары ӕххормагӕй, фӕлӕ йын йӕ протест мурмӕ дӕр нӕ дарынц. Лӕгмартӕ ӕмӕ сӕ амӕттӕгтӕ дис кӕнынц Гинойы ӕхсарыл. Дзурынц дзы легендӕтӕ. Уыцы хабӕрттӕ ӕмӕ архи-вон документты бындурыл иттӕг раст хатдзӕг кӕны юрист Туаллӕгты Ӕхсар: «Бараков Г. Ф. выдержал весь арсенал иезуитского метода ведения следствия, ни единым словом не оговорил ни себя, ни своих товарищей, остался человеком чести и достоинства...»21. Афтӕ уыд йӕ цард нӕртон лӕг ӕмӕ намыеджын гражданинӕн. Фехстой йӕ 1937
!|Т у а л л а г о в А. Амынд чиныг, 140 ф.
300
азы. Ӕрцыд ыл Цомахъы геройы ӕмбисонд: акод-той йӕ «ӕмӕ йӕ амардтой, стӕй йӕ басыгьтой... Ссыгьд... Ныр дӕр ма судзы махӕн нӕ зӕрдӕйы... Ӕнцад... Ӕнусы кад!..»
Поэты хъысмӕт кӕдцӕриддӕр вӕййы уӕззау ӕмӕ трагикон. (Гинойы царды трагизм у Джусойты На-фийы поэмӕ «Нырыккон сагъӕс»-ы мидис)22. Фӕлӕ уыцы трагизмӕн вӕййы бирӕ хуызтӕ. Данийаг зын-дгонд фыссӕг Сёрен Киркегор фыссы: «Цы у поэт? — Утӕхсӕн чи кӕны, ахӕм ӕнамонд. Хъӕрзын ӕмӕ уынӕргъын уымӕн йӕ зӕриндзыхы фес-тынц алӕмӕты музыкӕ. Йӕ хъысмӕт ын абарӕн ис, Фаларис ӕрхуы галы хуылфы мынӕг артыл кӕй сыгьта, уыдон уавӕрыл»23. Фаларис уыд Акраганты тиран (залым), цард ног эрӕйы агъоммӕ УТ-ӕм ӕнусы24. Таурӕгьмӕ гӕсгӕ залымӕн ӕрхуы гал сар-ӕзта скульптор Перилл. Ӕмбисондаг уый у, ӕмӕ дзы сыгьд фыццаг чи ’рцыди, уый уыд йӕ аразӕг — Перилл йӕхӕдӕг. Афтӕ рауад сӕ хабар, социализм чи арӕзта, уыдонӕй дӕр бирӕтӕн. Сӕфтой сӕ стыр ӕмӕ къаннӕг залымтӕ, адӕмы знӕгтӕ, капитализмы шпионтӕ. Фӕлӕ ма цымыдисаг у уый дӕр, ӕмӕ ацы сюжетӕн ис ӕндӕр логикон кӕрон дӕр. Нӕ разагъды лӕгты чи цагьта, уыцы сатраптӕ ӕмӕ ӕрцӕуӕг хӕддзуты дӕр баййӕфта Периллы ӕмбисонд: 1940 азы Гинойы марджытӕ Шестаков, Миркин ӕмӕ ӕндӕртӕн сӕ фыдракӕндты фӕдыл хаст
22Н а ф и. Ӕнӕном чиныг. — Цхинвал, 1967, 54-73 ф.
23К ирксгор Сёрен. Наслаждение и долг. — Киев, 1994.
15 ф.
24Словарь античности. — М.: Прогресс, 1986, 597 ф.
30
ӕрцыд марыны тӕрхон. Уыдон баззадысты ӕлгъыс-тагӕй, Гинойы ном та ссыгьдӕг ӕппӕт азымтӕй 1955 азы кӕрон.
Гино басыгьд знӕгты азарӕй, фӕлӕ йӕ тох ӕмӕ йӕ цардвӕндагыл фӕсмон нӕ кодта ахӕстоны дӕр, йӕ зӕрдӕ никуы сивта социализмы идеалтыл. Прометей ӕмӕ Амран сӕ хъуыддаг бакодтой: арвӕй бай-стой зынг ӕмӕ йӕ ӕрхастой адӕмӕн, уый фӕрцы зӕххонты скодтой сӕрибар, куырыхон ӕмӕ цардхъом. Сӕхӕдӕг хъизӕмары кӕй бахаудтой, уый ӕндӕр хъуыддаг у. Тохгӕнджытӕн цард сӕ фӕндиаг нӕ рауад, —уый уыдон аххос нӕу. Уыдон разы сты сӕ хъысмӕтӕй. Гино ӕрыздӕхт нӕ цардмӕ. Нӕ монон цардыл баф-тыд йӕ лӕгдзинады кадӕг, йӕ аивады рухс.
II
Ӕцӕг поэт вӕййы ӕхсӕны лӕг. Афтӕ чи дзуры, аивад политикӕмӕ ницы бар дары, зӕгъгӕ, уый у ӕппӕтыдыдзӕсгомдӕр политик. «Аивад —аивадӕн», афтӕ чи нымадта, уыдонӕн сӕ фылдӕр ӕхсӕнадон царды уыдысты реакционертӕ, тыхбар ӕмӕ хицауа-ды хъузонтӕ. Уыдон царды уадзынц, сӕхи удӕн-цойӕн ахъаз чи у, ахӕм политикӕ. Социален рӕстдзи-над ӕмӕ ӕмбарад цы 'хсӕнады нӕй, уым нӕй адӕ-мон амонд (Кӕс Къостайы «Друзьям-приятелям»!). Уым нӕй ӕнцой ӕмӕ фӕлтӕрты фидыдад. Уым цӕуы тох. Социален фӕлтӕртӕй алчидӕр хъахъхъӕны йӕхи интерестӕ. Ӕрмӕст стыр гуманисттӕ ӕмӕ ге-ройтӕн у сӕ бон хи интересты сӕрты ахизын ӕмӕ адӕмы бартыл тох кӕнын. Уыцы хуызы иууыл егъау-дӕр цӕвиттойнаг у Фридрих Энгельсы цард. Бирӕ
302
революционертӕ уыдысты дворянтӕй. Лев Толстой уыд граф, дард лӕууыд революцион змӕлдмӕ, фӕлӕ йӕ Ленин хуымӕтӕджы нӕ хуыдта «уырыссаг рево-люцийы айдӕн». Уырысы стыр фыссӕг фыста: «Не может быть того, чтобы в обществе людей, связанных между собою, было бы хорошо одним, а другим — худо. В особенности же не может этого быть, если худо большинству. Хорошо же всем может быть только тогда, когда хорошо самому сильному, трудящемуся большинству, на котором держится все общество»25.
Уӕрӕсейы ӕхсӕнад афтӕ арӕзт уыд, ӕмӕ дзы иутӕ галуанты ӕвӕлмонӕй цардысты, иннӕтӕ сахъ-ари къӕсты стонг ӕмӕ уазалӕй мардысты. Иутӕн бухъ цард уыдис иннӕты куыстӕй. Нал уыд быхсӕн ахӕм уавӕрӕн, ахӕм ӕвирхъау социален хӕрамӕн. Уыцы уавӕры дзыллӕйы хуыздӕртӕ уыдтой иу фӕндаг — революцион тох ӕмӕ социалистов арӕзтад. Уыцы фӕндаг равзӕрста Барахъты Гинодӕр. Ссӕдзӕм ӕну-сы гени Альберт Эйнштейн фыста: «Человек может найти смысл в жизни — такой короткой и полной опасностей, — только посвятив себя обществу»26. Ацы ныхӕстӕ комкоммӕ хауынц Гиномӕ дӕр. Уымӕн йӕ бон баци афицеры ӕрттиваг цард ныууадзын ӕмӕ мӕгуырты бӕрны бацӕуын. Уый йӕ кад ӕмӕ йӕ фӕндырӕй лӕггад кодта фӕллойгӕнӕг адӕмӕн. Цы-быр ӕмӕ тӕссаг уыд йӕ фӕндаг, фӕлӕ йыл Гино уыдта йӕ царды нысан ӕмӕ йӕм цыд хъазуатонӕй.
Толсто й Л. Н. Собр. соч. в 22 т., т.ХУП. — М.: ХЛ, 1984, 198 ф.
2|,Э й н ш т с й и А. Почему социализм? — Научная мысль Кавказа, 1995, 1-4 №, 88 ф.
303
Гино уыд лирикон поэт. Лирикӕ у уды нывӕф-тыд истори. Алы поэт дӕр ӕвзары ӕмӕ ӕвдисы фыццаджыдӕр йӕхи цард, йӕхи хъуыддӕгтӕ ӕмӕ ӕнкъарӕнтӕ. Гино йӕ кары куы бацыд, уӕд йӕ бон уыд йӕ цардвӕндагмӕ фӕстӕмӕ ракӕсын, йӕ хъуыддӕгтӕн йӕ рӕстӕджы домӕнтӕй аргъ скӕнын. Уыцы уавӕрӕй равзӕрд ирон лирикӕйы хуыздӕр ӕнтыстытӕй иу — октавӕ «Уый». Ӕмдзӕвгӕ у авто-биографион, уымӕ гӕсгӕ дзы ис зӕрдӕбын поэтикой ныхас, исповеды хуызӕн. Уымӕй уӕлдай дзы автор ӕвдисы канд йӕхи хъысмӕт нӕ, фӕлӕ йӕ фӕлтӕры цард дӕр, ӕмӕ уый руаджы уацмысы лирикон геройӕн ис типикон фӕлгонц, ӕмдзӕвгӕ хайджын у ӕцӕг аивады ӕууӕлтӕй.
Уацмысы ис мидис ӕмӕ формӕйы иудзинад. Октава? у астрӕнхъон строфа. Йӕ рифмӕтӕн ис ахӕм хуызӕг: АБАБАБВВ. Йӕ бӕрцбарӕн арӕхдӕр вӕййы фондздӕстӕгон кӕнӕ та ӕхсӕздӕстӕгон ямб. Фӕзынд италийаг поэзийы. Октавӕ у иттӕг зын, фӕлӕ аив ӕмӕ фӕрӕзджын строфа. Уымӕй амад сты Ариостойы поэмӕ «Неистовый Роланд», Тассойы «Освобожденный Иерусалим», Байроны роман «Дон Жуан». Арӕх ӕмбӕлы уырыссаг поэзийы дӕр. Ирон лирикӕмӕ йӕ фыццаг хатт ӕрбахаста Гино. Йӕ уац-мыс арӕзт у цыппар октавӕйӕ. Арӕх ӕмдзӕвгӕ ӕмткӕй схонынц «Октавӕ» йе строфатӕм гӕсгӕ. Гино хынцы классикой строфайы домӕнтӕ, ӕрмӕст ын йӕ бӕрцбарӕн ямб нӕу, фӕлӕ дактиль. Уыцы формӕ йын йӕ зӕлынад кӕны бӕрзонддӕр, поэтикон ныхасӕн дӕтты патетикон хъару, афтӕмӕй стыр ахъаз у арф мидис ӕвдисынӕн.
Ӕмдзӕвгӕйы лирикон герой —Уый — у цардӕгас
304
Адӕймаг. Ис ын буар ӕмӕ зӕрдӕ. Уымӕ гӕсгӕ зоны рыст ӕмӕ уарзт. Уыдонӕй равзӕрынц бӕллицтӕ ӕмӕ тохы монц. Ацы Адӕймаг цӕры ӕмӕ архайы бӕлвырд ӕхсӕнадон уавӕрты, ис ын бӕрӕг социалон ӕмӕ национ цӕсгом. Уый хӕрз сабийӕ бавзӕрста сидз-ӕры хъысмӕт: «Федта йӕ царды фыдӕбонтӕ, зын». Уацмысы ис биографион хабӕрттӕ, фӕлӕ ӕмдзӕвгӕ нӕу бӕгънӕг факттӕй арӕзт, — хабӕрттӕй рӕзы бӕлвырд царды поэтикон ныв. Уынӕм сидзӕры цардвӕндаг, йӕ тухитӕ, уыдон бӕтты лирикон ӕнкъарӕн ӕмӕ сӕ скӕны цӕрӕццаг поэзи. Гино кад кӕны адӕймагӕн. Мӕгуыр цард ӕмӕ зынтӕ нӕ сӕттынц йӕ ныфс, ӕвидигӕ у адӕмы оптимизм, сӕ цардхъомдзинад, афтӕ у йӕ зонды гуырӕн дӕр. Уый тырны рухсмӕ, идеал ссарынмӕ, ӕрдзы сусӕгтӕ ӕмӕ диссӕгтӕ раргом кӕнынмӕ.
Гомӕи, бӕгълӕгӕй-иу ахуырмӕ цыд, Бирӕ цыдӕртӕ йӕ зонын фӕндыд...
Зонынад тых у. Уый бахсыст зынты, сырӕзт ӕмӕ слӕг и ахуыры фӕндагыл, стыхджын зонады рухсӕй. Зын чи фены, адӕмы зын дӕр уый зоны. Йӕ удыхъӕд рухс кӕмӕн у, йӕ зонд — ифтонг, уый ӕмбары адӕмы хъӕр. Гинойы геройӕн «адӕмы ту-хийӕ байдзаг йӕ сӕр...» Куырыхон ӕмӕ уӕздан адӕймаг цин ӕмӕ хъыджы «мӕгуырты цардимӕ бает у ӕнгом». Уыцы ӕрдзон бастдзинады ссардта ныфс ӕмӕ ӕхсар. Ӕвзарын райдыдта царды хӕрӕмттӕ, хъу-лон митӕ. Ӕгад ӕм ӕркаст ӕфхӕрды бын цӕрын, адӕмы уавӕр быхсын. Афтӕмӕй ахӕм зонд ӕмӕ адӕмы хъӕр уый ӕркодтой тохы фӕндагмӕ.
Социалон хӕрам цы царды ис, уым нӕй ӕнцой
305
ӕмӕ фидыд. Адӕмы зӕрдӕты нал цыд сӕ маст, ӕмӕ «дзыллӕ сызмӕлыд» — састой социален хӕрамы гӕнах, агуырдтой сӕрибар ӕмӕ амонды фӕрӕзтӕ. Уӕд нӕ герой «уайтагьддӕр мӕгуырмӕ рацыд ӕргом». Революцион тох уымӕн уыд раст ӕмӕ фарны хъуыддаг. Уый йӕ кастӕй дӕр адӕмӕн лӕвӕрдта ныфс, уымӕн йӕ зӕрдӕйӕ не сцух и «кусӕ-джы маст, цалынмӕ бонджын нӕ баййӕфта саст»...
Гинойӕн революци уыд арӕзтады райдайӕн. Афтӕ вӕййы стыр лӕгты тохы нысан. Иван Бунин нын иттӕг раст ӕвдисы наукой революцийы гени Джордано Брунойы нысан ӕмӕ сгуыхт:
И он дерзнул на все — вплоть до небес, Но разрушенье — жажда созиданья...
Афтӕ уыд Гинойы лирикон геройы нысан дӕр. Йӕ тох уыд рӕстдзинад, ӕмбарад ӕмӕ царды сӕраппонд. Тох ӕмӕ бӕрзонд идеалтӕ уымӕй скод-той Адӕймаг-аразӕг: «Фенцади хӕст... Ӕмӕ аразынц цард: Цардӕн йӕ бындур ӕрӕвӕрдтой ногӕй». Фадат фӕзынд сфӕлдыстадон куыстӕн. Ӕмӕ зноны тохгӕнӕг райста фӕндыр, йӕ цагъдмӕ ӕрыхъуыстой адӕм, сӕ зӕрдӕмӕ арф истой йӕ зӕлтӕ ӕмӕ йӕ хъу-ыдытӕ. Ам ирдӕй зынынц Къостайы революцион поэзийы традицитӕ. Иры генийӕн дӕр революцион тох уыд фарны фӕрӕз, сӕрибармӕ фӕндаг. Тохы фӕстӕ скӕсдзӕн сӕрибары сӕуӕхсид, ралӕудзӕн цины бон.
И обновленный мир отдастся вечно миру, С презреньем бросив нож, запекшийся в крови... Нс упрекай меня! —Ия настрою лиру Тогда для равенства, свободы и любви...
Гино дӕр тох кодта ӕмӕ куыста уыцы ӕнусон
306
идеалты сӕрвӕлтау. Тох фӕуыдзӕн, адӕмӕй фе-рох уыдзысты сӕ зынтӕ, — уӕд рӕстдзинады ду-нейы араздзысты сӕрибар ӕмӕ фидауцы цард — афтӕ уыд поэты хъуыды, йӕ фӕндиаг, йӕ царды пълан. Ахӕм царды сӕраппонд Уый нӕ ауӕрста йӕхиуыл фӕдисы дӕр ӕмӕ зиуы дӕр. Уацмысы зыны историон рӕстӕг бӕлвырд ӕууӕлтимӕ. Уыцы уавӕрты зыны адӕймаджы цардвӕндаг, йӕ удыхъ-ӕды эволюци, ӕмӕ нӕ разы сысты цардӕгас фӕлгонц — хъуыдыгӕнӕг, аразӕг ӕмӕ патриоты фӕлгонц.
Гино фыссын райдыдта, Ӕрыдоны семинары куы ахуыр кодта, уӕд, фӕлӕ уыцы заманы куыс-тытӕн сӕ хъысмӕт бӕрӕг нӕу. Уымӕ гӕсгӕ йӕ ра-гондӕр ӕмдзӕвгӕтыл нымад цӕуынц «Сӕумӕрай-сом» ӕмӕ «Мӕт». Уыдон фыст ӕрцыдысты 1916 азы, Турчы фронты. Сӕ темӕ у ӕфсӕддоны хъысмӕт, — уымӕн та ирон фольклор ӕмӕ поэзийы ис хъӕздыг традицитӕ. Джусойты Нафи фыссы: «Ирон салдат-таг зарджытӕ ӕмӕ ӕмдзӕвгӕты фыццаг рӕнхъы барджынӕй лӕууы Гинойы «Сӕумӕрайсом»27.
Салдаты уавӕр паддзахы ӕфсады уыди траги-кон. Уый тыххӕй уырыссаг фольклоры ис бирӕ ӕрхӕндӕг зарджытӕ, — салдаты службӕ адӕм хонынц «великое несчастьице». Уыцы «стыр ӕна-мондмӕ» хицӕн хуызты кастысты хицауад ӕмӕ адӕм. Максим Горький фыста фольклоры тыххӕй: «У него свое мнение о деятельности Людовика XI, Ивана Грозного, и это мнение резко различно с оцен
:’Д ж у с о й т ы Н. Очарованный песней. — «Социалистическая Осетия», 1964азы 21 ноябрь.
307
ками истории, написанной специалистами...»28. Ам ныхас цӕуы официален историктыл. Афтӕ хицӕн цӕстӕнгасӕй кастысты ӕфсӕддон службӕмӕ ирон ӕхсӕнады дӕр. Официален патриотизмӕн ӕвдисӕн у Гурджибети Блашкайы ӕмдзӕвгӕ «Хъазахмӕ». Уым автор Дыгуры фӕсивӕдӕн фӕдзӕхсы: «Паддзахи ӕппӕлд йеретӕ уездон ижди ’ма кардӕй!» Официален патриотизмы идеолог Байаты Гаппо 1915 азы сидт ирон адӕммӕ («К сынам Осетии!»), разӕнгард сӕ кодта хӕстмӕ паддзах ӕмӕ Уӕрӕсейы сӕрап-понд: «...мы, осетины, должны теперь беспрекословно повиноваться и исполнять наш долг серого солдата перед Великой родиной честно и до конца борьбы... Сыны Осетии, по обычаю предков, с боевою песнью Святого Георгия идите смело и весело в ряды великого Государственного ополчения...»2’.
Ӕндӕр ӕнкъарӕнтӕ ӕвзӕрын кодта паддзахы службӕ хуымӕтӕг адӕммӕ. Хъаныхъуаты Инал фыста, зӕгъгӕ, хохӕгтӕ сӕ уарзон фыдыбӕстӕ кӕй ныууагътой ӕмӕ Туркмӕ кӕй лыгъдысты, уымӕн йӕ сӕйраг аххосаг уыд, паддзахы ӕфсады сӕ службӕ кӕнын кӕй хъӕудзӕн, уый. Адӕм ӕнхъӕл уыдысты, зӕгъгӕ, «в Турции к ним вернется прежняя привольная жизнь и дети их будут гарантированы от ненавистной им солдатчины»30. Салдаты сау хъысмӕт, йӕ бинонты кӕуинаг уавӕр нывӕфтыдӕй ӕвдыст цӕуынц ирон зарджыты. Хӕстмӕ цӕуын «Карпаты
МГ о р ь к и й М. Собр. соч., т. 27, 312 ф.
иБасв Г а п п о. Боевая служба осетин.—Владикавказ, 1991, 13-14 ф.
30К а н у к о в И н а л. В осетинском ауле. — Орджоникидзе: Ир, 1985, 61 ф.
308
зарӕг» хоны сӕфты фӕндаг, адӕмон зарӕг хӕстӕндзарджытыл нымайы падцзӕхты ӕмӕ бонджын-ты, комкоммӕ та — Никъала-паддзахы31. Адӕмы зон-дахаст арф ӕмӕ бӕстон иртасы царды фӕзындтӕ, цауты мидис, сӕ аххосӕгтӕ. Англисаг зынгӕ поэт Шелли фыста: «Войну развязывают короли, священники и знать, — но их величье является позором для народа, а безопасность — худшею из бед» (поэмӕ «Королева Маб»). Уыцы хъуыды зыны хуымӕтӕг ирон зарджыты дӕр. Арф у уыдонӕн сӕ социален мидис. Мамсыраты Дӕбейы роман «Хъӕбатырты кадӕджы» исахӕм эпизод: хӕстмӕ цӕугӕйӕ Иры фӕсивӕд систой «Донайдзауты зарӕг», ӕмӕ сӕ уый тыххӕй афицертӕ ӕфхӕрынц ӕгьатырӕй.
Фольклорон традицитӕ ӕнтыстджынӕй райрӕ-зын кодта Къоста. Уый стыр поэтикон хъаруйӕ эпикон бӕрзӕндмӕ систа салдаты хъысмӕты трагизм, лирикӕйы фӕрӕзтӕй раргом кодта ӕбар ӕмӕ ӕфхӕрд ӕфсӕддоны миддуне, ирон лӕджы ӕви-дигӕ хъару ӕмӕ ӕнӕсӕтгӕ намыс.
Гино, йӕ уацмыс нывӕндгӕйӕ, цӕуы Къостайы традицийӕ, кӕд ӕм нӕ генийы сфӕлдыстадон хъару нӕй, уӕдцӕр. Фӕлӕ Барахъы-фырт цӕры ӕмӕ архайы ӕндӕр рӕстӕджы, ӕндӕр уавӕрты, уымӕ гӕсгӕ йӕ зарӕджы фӕзынд ног мотив, ног идей-он здӕхт. Къостайы салдат у цардбӕллон сау лӕппу, уый хъахъхъӕны йӕ намыс, ӕнӕрцӕф ирон лӕджы сӕрыстырдзинад. Архайд цӕуы геройы миддунейы. Ӕвдыст цӕуынц йӕ мидсагьӕстӕ. Ӕмдзӕвгӕ у мид-монолог ӕмӕ йын ис элегион ахает, сӕйраг дзы у
”Ирон адӕмы зарджытӕ. — Орджоникидзе, 1960, 56-57 ф.
309
социалон-этикон проблемӕ. Гинойы лирикон герой ис архайды мидӕг. Уый цӕуы хӕстмӕ, уый у барӕг, ӕмӕ ӕмдзӕвгӕйӕн ис рог ритмикон нывӕст: тӕлфаг бӕхты уад ӕмӕ стихты зӕлынадӕн ис ритмикон гармони. Герой ис къазармайы нӕ, фӕлӕ тыгъды. Архайд цӕуы сӕумӕрайсом, ӕрдзы хъӕбы-сы. Ӕрдзы фидауц у сыгъдӕг ӕмӕ хъӕлдзӕг, уымӕй сцӕрдӕг ӕмӕ райы ӕфсӕддоны зӕрдӕ. Афтӕ зыны, цыма ӕмуаг сты ӕрдз ӕмӕ адӕймаджы психологон уавӕр. Фӕлӕ уый у мӕнгӕфсон гармонии.
Хъӕлдзӕг уавӕр атайы сӕууон фӕлмау. Дык-каг строфа фыццагӕн у контрастен: ӕхцон рав-джы ныхмӕ фӕзыны ӕнкъард хъуыды. Хӕст ӕмӕ мӕлӕт кӕнынц ӕмархайд. Хӕстмӕ цӕуын мӕлӕтмӕ цӕуынӕй уӕлдай нӕу. Тӕлфаг бӕхтыл бадын цар-ды ӕууӕл у, мӕлӕт та ӕнусон ӕнцой у. Ахӕм контрасттӕй рӕзы ӕфсӕддоны хъысмӕты трагизм.
Салдаттаг зарджыты ӕфсӕддоны хъысмӕты ӕмрӕнхъ ӕвдыст вӕййы йае бинонты трагизм дӕр. Уыцы иудзинад уырыссаг поэзийы ирдӕй ӕвди-сынц Н. А. Некрасовы ӕмдзӕвгӕтӕ «Внимая ужасам войны» ӕмӕ «Орина, мать солдатская». Гинойы уац-мысы 3-аг ӕмӕ 4-ӕм строфаты мидис у ӕфсӕддоны бинонты тӕригъӕддаг хъысмӕт.
Поэт йӕ геройы сагъӕстӕй равдыста хӕсты ӕвир-хъау фӕстиуджытӕ. Фӕлӕ хӕстытӕн вӕййы хицӕн нысантӕ ӕмӕ хицӕн хуызтӕ. Гинойы лирикон герой у хъуыдыгӕнӕг адӕймаг. Йӕ сагъӕс канд йӕ цард ӕмӕ йӕ бинонтыл нӕу. Йӕ хъуыдытӕ дар-дыл ӕнхъӕвзынц. Уый зоны уавӕр хынцын ӕмӕ хатдзӕгтӕ кӕнын. Раст загъта Байрон: «Война священна только за свободу». Ахаем хатдзӕгмӕ
310
ӕрцӕуы Гинойы герой дӕр. Уый зоны фарстытӕ ӕвӕрын, тырны дзуапп ссарынмӕ. Кӕй тыххӕй цӕуы мӕлӕты дзыхмӕ? Цӕй сӕраппонд мӕлдзӕн ӕцӕгӕлон зӕххыл? Катай ӕмӕ сагъӕс тасы нысан не сты. Мӕлӕт цыфӕнды хуызы дӕр ӕвирхъау фӕзынд у. Фӕлӕ уымӕ дӕр кӕсын хъӕуы уавӕртӕм гӕсгӕ. Империалистон хӕст цӕуы паддзӕхтӕ ӕмӕ бонджынты барвӕндӕй, уый у тыхӕвзарӕн ӕмӕ стьигъӕн хӕст, уым хуымӕтӕг ӕфсӕддоны мӕлӕтӕн нӕй нысан ӕмӕ аргь. Фӕлӕ ис ӕндӕр хӕст — революцией тох сӕрибары сӕраппонд, фидӕны фӕлтӕрты сӕрвӕлтау. Ахӕм хӕсты мӕлын, Гинойы хъуыдымӕ гӕсгӕ, ӕхцон ӕмӕ кады хъуыддаг у:
Сӕумӕрайсом, Сӕумӕцъӕхӕй Ӕнцоп уацд Нӕ мӕлӕт, Куы сисиккам Сӕры сӕфтӕй Нӕ сабитӕн Сӕ къӕлӕт.
Уыцы революцией, патриотон ӕмӕ гуманистон идейӕ уыд Гинойы моралы бындур, уый сси йӕ царды нысан, ӕмӕ йын намысджын поэт нывондӕн ӕрхаста йӕ цард ӕмӕ йӕ курдиат. Рухс идейӕ ӕвзӕрын кӕны тохы монц бӕрзонд идеалты сӕрап-понд.
Дыккаг ӕмдзӕвгӕ «Мӕт» у нывджындӕр, ӕцӕг йӕ музыкален зӕлынад та у дӕрзӕгдӕр. «Мӕт» у цӕф хӕстоны утӕхсӕн, йӕ фӕстаг сагъӕс. Уыдон сты трагикон хъысмӕты кӕрон, уымӕ гӕсгӕ уавӕр по-этӕй домдта хуызджындӕр ахорӕнтӕ. Ӕмдзӕвгӕйы ритмикӕ у уӕзбындӕр, нывӕфтыдтӕ — тардӕр,
311
афтӕмӕй уацмыс ӕмткӕй райста хъарӕджы ӕууӕлтӕ.
Дунейы поэзийы ацы сюжетӕн ис рагон ӕмӕ хъӕздыг традицитӕ. Уыдоныл нывӕст у Иван Козловы элеги «Сон ратника» (1827 аз). Ам ныхӕй-ныхмӕ ӕвӕрд цӕуынц хӕст ӕмӕ сабыр царды нывтӕ. Уацмыс зӕлы ӕрхӕндӕгӕй, фӕлӕ дзы нӕй ӕвирхъау трагизм. Ацы уагыл амад у Блашкайы «Мӕлӕг ӕфсӕддон» —ӕрхуым ӕмдзӕвгӕ. Цӕф хӕстоны уавӕр ӕвдыст цӕуы Лермонтовы «Фын»-ы дӕр («В полдневный жар в долине Дагестана»). Ӕрмӕст, цытджын поэты уацмысы фыны хуызы цы ис, уый Гинойы ӕмдзӕвгӕйы у карз ӕцӕгдзинад, уымӕ гӕсгӕ уынгӕгдӕр у йӕ трагикон зӕлынад. Гинойы уацмыс ноджы хӕстӕгдӕр лӕууы Лермонтовы ӕмдзӕвгӕ «Умирающий гладиатор»-мӕ. Гладиатор ӕмӕ ирон хӕстоны хъысмӕттӕ иу кӕны ӕнӕбары мӕлӕт, ӕнӕнысан хӕст, сӕ фӕстӕ ӕнӕдарӕгӕй чи баз-зайдзӕн, уыцы бинонты тӕригъӕддаг уавӕр.
«Мӕт»-ӕн йӕ нывтӕ ӕмӕ йӕ идейон пафосы зы-нынц ирон хъайтарон зарджыты традицитӕ дӕр. Фыццаджыдӕр, уый фӕмард карз тохы, размӕ бырсгӕйӕ. Цӕстуынгӕ, хуызджын ӕмӕ зӕрдӕхалӕн у, герой куыд мӕлы, уыцы поэтикон ныв.
Ӕпахуыр бӕстӕйы дӕрзӕгдӕр къӕдзӕхыл Уӕлгоммӕ ӕз хурмӕ лӕууын.
Мӕ фарсытӕнӕгӕй, фынккалгӕ, хуыр зӕххыл Мӕ размӕ мӕ сау туг цӕуы.
Ахӕм ӕнгӕс уавӕрты ӕнгӕс нывтӕй ӕвдыст цӕуы хъайтарты мӕлӕт адӕмон зарджыты дӕр. Абайты Васо бафиппайдта, зӕгъгӕ, хъайтарон зарӕ-джы ӕууӕлтӕй иу у ахӕм: «...певец вкладывает в уста героя волнующие слова, якобы сказанные им в предс
312
мертный час или в минуту схватки с врагами»32. Афтӕ арӕзт у Гинойы уацмыс дӕр: йӕ сюжет у геройы фӕстаг мидмонолог. Фӕлӕ йӕ нӕ поэт кӕны уӕрӕхдӕр ӕмӕ арфдӕр. Гинойы лирикон герой у хъуыдыгӕнӕг адӕймаг, уый ӕрцӕуы суанг философон хатдзӕгмӕ, зӕгьгӕ, «зӕхх алы ран у иу», ӕмӕ лӕгӕн уӕлдай нӕу, кӕм амӕла, уый: уымӕн ацы сахат арв — йӕ фыд, зӕхх — йӕ мад. Нӕй ӕнӕмӕлгӕ дуне, уымӕ гӕсгӕ «лӕг фидар уа хъуамӕ». Фидар у Гинойы герой, ницӕмӕ дары йӕ мӕлӕт дӕр. Фӕлӕ уый ад-ӕймаг у ӕмӕ бирӕ тугдадзинтӕй бает у цардимӕ. Уымӕн йӕ цардӕй зынаргьдӕр у йӕ бинонты амонд, йӕ мады хъысмӕт. Раст зӕгьы Нафи: «...тохы бон удхӕссӕг нӕмыг хъайтары риуыл сӕмбӕлы, фӕлӕ ӕнусы бонмӕ та мады зӕрдӕйы баззайы! Ӕмӕ дзу-рын уымӕ хъӕуы, ныфсытӕ ӕвӕрын уымӕн хъӕуы, — трагедийы уӕз уымӕй тынгдӕр никӕмӕ ӕрхауы»33. Гино традицион фӕтк райтынг кодта ӕмӕ иу нывы равдыста хӕстон ӕмӕ йӕ мады трагеди. Уымӕй поэт карз тӕрхон хӕссы хӕст ӕмӕ хӕстӕндзарджытӕн.
* * *
Гино ӕфсадӕй куы ’рцыд, уӕд ныффыста къорд уацмысы. Уыдон сты сюжетон ӕмдзӕвгӕтӕ, сӕ нывтӕ сын поэт райста ирон цардӕй. Автор йӕхӕдӕг сӕ иуы («Дзӕрӕх») хоны кадӕг. Уацмысы кадӕджы
32Абае в В. И. Избранные труды. — Владикавказ: Ир, 1990, 401 ф.
33 Н а ф и. Нӕ зарӕджы райдиан // Мамсыраты Тсмырболат. Ирон зарджытӕ. — Цхинвал, 1965, 4 ф.
313
ӕууӕлтӕй ницы ис. Уӕды рӕстӕджы ирон по-эзийы терминтӕ нӕма ’рфидар сты, уымӕ гӕсгӕ Гино, ӕвӕццӕгӕн, термин «кадӕгӕй» нысан код-та поэмӕ. Ӕцӕгӕй «Дзӕрӕх», «Сырхаты Сӕри», «Чермен» ӕмӕ «Гыцци»-йӕн схонӕн ис къаннӕг поэмӕтӕ. Уыцы бар нын дӕттыни сӕ хъандзал сюжеттӕ, сӕ геройты хъысмӕтты эпикон трагизм, сӕ иывты хъӕздыг мидис.
Поэмӕ «Дзӕрӕх»-ы сюжетон нывӕст у хӕрз хуы-мӕтӕг. Туг исыны темӕ ног нӕ уыд нӕ литератур-ӕйы уӕды рӕстӕджы дӕр. Зындгонд уыдысты йӕ фӕстиуджытӕ дӕр. Фӕлӕ рагон фыдӕгьдау сӕфт нӕма уыд, ӕмӕ йӕм Гино ногӕй ӕркӕсын кодта ирон дзыллӕты. Поэт равзӕрста хуымӕтӕг, фӕлӕ рӕстдзӕвин аивадон фӕрӕз. Уый нын уацмысы фыццаг хайы снывӕста идеалом ирон лӕджы фӕлгонц. Дзӕрӕх идеалон у зӕхкусӕджы цӕстӕй. Уый бӕрӕг дары йӕ уӕнгты кондӕй, ӕххӕст у хъару ӕмӕ зондӕй, куыстыл йӕ уд хъары ӕмӕ цӕры йӕхи фӕллойӕ, ӕмгарджын лӕппу сӕрхызт у фыдӕгъд-ӕуттӕй ӕмӕ ӕгӕнон митӕй. Уыцы миниуджытӕ йӕ адӕмӕн кӕнынц уарзон ӕмӕ фӕзминаг. Ссардта йӕ амонд. Йӕхи хӕрзӕгьдау ӕмӕ тавицӕй ӕвдисы би-нонты нарды дӕр. Йӕ зӕрдӕ — сыгъдӕг, йӕ фӕндтӕ — хорз ракӕнын. Цыбыр ныхасӕй, Гино ӕвдисы хуымӕтӕг, фӕлӕ амондджын царды ныв. Фӕлӕ идиллион цард ӕрбайхӕлд ӕваст, ӕнӕнхъӕлӕджы: ӕнӕ аххосӕй фӕмард кӕйдӕр нӕмыгӕй Дзӕрӕх. Цӕмӕн? Кӕддӕр йӕ фыды фыд кӕмӕйдӕр уыди тудж-джын. Бабын ӕназым адӕймаг. Йӕ цард йӕхи къухӕй аскъуыны йӕ цардӕмбал — ӕнафоиы идӕдз. Ӕрӕджы цард кӕм ӕхсыст, байхӕлд уыцы къона,
314
фарны кӕрт фестад хӕмпӕлдон. Афтӕ сты фыдӕ-гьдӕуы трагикон фӕстиуджытӕ Гинойы уацмысты.
Цард уӕззау уыд Ирыстоны. Йӕ фӕстиуӕгӕн фӕзындысты уӕрӕседзаутӕ ӕмӕ америкдзаутӕ. Уыцы ӕхсӕнадон фӕзынд уӕлдай тынгдӕр рапарахат фыц-цаг уырыссаг революцийы фӕстӕ. «В поисках куска хлеба многие обездоленные осетины отправлялись за океан, в Америку. Но и там эти горемыки едва могли сводить, с грехом пополам, концы с концами»34. Иры фӕсивӕд цард агурӕг цыдысты сӕфты фӕндагыл. Сӕ хъысмӕт арф сагъӕстыл ӕфтыдта нӕ интеллигеицийы. Уыцы сагъӕстӕй сӕнтыст Брытъиаты Елбыздыхъойы «Уӕрӕседзау». Судзаг проблемӕ иттӕг ӕндӕвта Барахъы-фырты дӕр. Поэт-патриот зыдта иу ӕцӕгдзинад: нӕй амонд ссарӕн ӕцӕгӕлон зӕххыл. Аивадон ӕгъдауӕй ӕнӕлаз нӕу къаннӕг поэмӕ «Сырхаты Сӕри», фӕлӕ дзы поэтӕн бантыст америкдзауы хъысмӕт равдисын. Сӕри хӕрзбон загъта йӕ хъӕу ӕмӕ йӕ бинонтӕн, куырдуаты ныууагъта кӕйдӕр чызджы, фӕхатти ӕцӕгӕлон бӕстӕты, фӕлӕ не ссардта «ӕхцайы кӕри». Йӕ цард рацыд ӕлгъыстау — фӕци хӕсгӕмард. Уыйхыгъд ын йӕ сӕфты фӕндаг фӕци зонд-зонӕн. Сӕри раиртӕста царды фӕтк: амондыл хъӕуы тох кӕнын. Йӕ фӕндаггон хордзенты хӕзна-ты бӕсты разынд «фӕдзӕхсӕн гӕххӕтты гӕппӕл», бӕлццонӕн йӕ фӕстаг ныстуан: «Ӕрцӕуӕд сӕфт пад-дзах, тыхгӕнӕг!» Гинойы социален концепцийы пад-дзах у тыхгӕнджыты сӕрхъызой, ӕмӕ йӕ сӕфт ны-
мИстория Ссвсро-Осстипскоп АССР в 2-х томах. Т.1. — Орджоникидзе: Ир, 1987, 477 ф.
315
сан кӕны хӕдхӕцӕгады ӕппӕт системӕ фехалын, ӕрмӕст афтӕмӕй ис аккаг цард саразӕн.
Гинойы идеал уыд тохгӕнӕг адӕймаг. Уыцы идеалы сӕраппонд поэт хъавыд Чермены фӕлгонц саразынмӕ, фӕлӕ йын нывыл нӕ бантыст. Йӕ уац-мыс рауад хырыз, йе стихтӕ сты ӕгьуыз ӕмӕ уӕнг-мард, рӕстмӕ дзы нӕ разынд адӕмон хъайтары сгу-ыхт. Сфӕлдыстадон ӕнтыст нӕу «Гыцци» дӕр. Ӕцӕг ацы поэмӕйӕн ног сты йӕ темӕ дӕр ӕмӕ йӕ сюжет дӕр. Сидзӕргӕс мады хистӕр фырттӕ баи-сты империалистом хӕсты амӕттаг. Фӕлӕ ӕрцыд ӕндӕр хӕст — революцией тох: уый уыд адӕмы барты сӕраппонд. Уӕд ирон мад райста хотых ӕмӕ йӕ кӕстӕр фырты разӕй рацыд карз тохмӕ. Афтӕ фӕзынд ног мотив ирон поэзийы ӕмӕ, кӕд ирд поэтикон фӕлгонцы нӕ бацыд, уӕддӕр ӕвди-сы царды ног ӕууӕлтӕ, ӕвдисы социален тохы аххосӕгтӕ ӕмӕ йӕ нысаниуӕг.
Мидхӕсты цаутӕ ӕвдыст цыдысты Гинойӕн йӕ лирикӕйы дӕр. «Ӕртхъирӕн» ӕмӕ «Цӕгат Ирмӕ» ӕвдисынц бонджынтӕ ӕмӕ урс ӕфсады фыдракӕндтӕ: уыдон адӕмӕн кодтой ӕвирхъау ӕфхӕрӕн митӕ. Карз уыд социален быцӕу, тыхы ныхмӕ ӕрлӕууыд тых, ӕмӕ цыдис ӕгъатыр тох. Уымӕ гӕсгӕ карз ӕмӕ ӕгьатыр у поэты ныхас дӕр. Абузы, рӕстӕгмӕ саст чи ’рцыд, уый маст. Йӕ маст куыд арауы, афтӕ йӕ ныхас дӕр. Уый у ӕфхӕрд адӕмӕй, дзуры уыдон номӕй, ӕмӕ йын уыцы уавӕр раст кӕны йӕ масты нысан. Гинойы лирикон геройы уырны йӕ рӕстдзи-над — уый йын бар дӕтты тох кӕнынӕн, кӕны йӕ оптимист; ӕмӕ тох кӕны ныфсджын ӕмӕ разӕн-гардӕй.
316
* * *
Революци у историон рӕзты къӕпхӕн, поэт ӕм кӕсы диалектиком цӕстӕнгасӕй, уыны иу мидис тох ӕмӕ арӕзтады. Уыны знон, абон ӕмӕ фидӕны баст-дзинад, дунейы иудзинад. Уыцы философом зонда-хаст нывӕфтыд цӕуы, Гино 20-ӕм азты цы 'мдзӕвгӕтӕ сфӕлдыста, уыдоны. Поэт кӕрӕдзийӕ иртасы хӕст ӕмӕ тох. «Сӕумӕрайсом»-ы лириком герой цӕуы хӕстмӕ ӕмӕ кӕны ӕнкъард сагъӕстӕ. Революцийы хӕстонтӕ цӕуынц тохмӕ, ӕххӕст кӕнынц стыр патриотом хӕс ӕмӕ цӕуынц хъӕлдзӕгӕй,— афтӕ уыд ӕнусты дӕргъы («Тохы зарӕг»), Патриотизмӕн бирӕ хуызтӕ ис: тохы хӕцын хъӕуы, зиуы — кусын. Тох ахицӕн уӕлахизӕй, ӕмӕ Гино сиды адӕммӕ: «Раст-дзинад уарзгӕйӕ, ацы ног рӕстӕджы, Цӕйут-ма, фи-дауцыл саразӕм цард!» (ӕмдзӕвгӕ «Катай-иу код-той нӕ райгуырӕн хӕхтӕ...»). Ам зынынц Къостайы тардицитӕ, ам ног хуызы зӕлынц «Бӕлцы зарӕджы» мотивтӕ—уыдон сты адӕмы ӕнусон бӕллицтӕ, гу-манистты социален фӕндиӕгтӕ.
Поэты ӕхсӕнадон идейӕтӕ иууыл ирддӕрӕй ӕвдисы ӕмдзӕвгӕ «Паддзӕхты нӕ уынӕм дзуарӕй» (1923 аз). Уацмысы мидис у арф ӕмӕ парахат, хъуы-дытӕй у хъӕздыг, тематикӕйӕ — къабузджын бӕла-сау: бирӕ мотивты иу кӕны сӕйраг мотив, магистра-лон темӕ — ног царды нысан.
Дин ӕмӕ монархион идеологи ӕмвӕндӕй фидар кодтой ӕнусон социален фӕтк: паддзах у зӕххыл Хуыцауы минӕвар. Уыцы идеологи адӕмыл ӕфтыд-та тас, ӕвӕрдта сӕ тыхбары бын, саста сын сӕ ныфс ӕмӕ сӕ барвӕнд, кодта сӕ коммӕгӕс фӕсдзӕуинтӕ.
317
Фӕлӕ царды быцӕутӕ ӕнцой нӕ уагьтой адӕмы, социалон хӕрам сын агайдта сӕ зондахаст, сӕ уавӕр сӕ домдта хъуыды кӕнын ӕмӕ рӕстдзинад агурын. Гениты сӕрибар хъуыды сгӕрста тыхбары уидӕгтӕ, хурмӕ хаста зӕххон хуыцӕутты фыдракӕндтӕ. Пушкин залымӕн зӕгьы комкоммӕ: «Ты ужас мира, стыд природы, Упрек ты богу на земле» («Вольность»). Ахаем зондахаст ӕвзӕрд адӕммӕ дӕр, уый ӕнусӕй ӕнусмӕ кодта рухсдӕр ӕмӕ бӕлвырддӕр. Гино ху-ымӕтӕджы нӕ зӕгъы адӕмы номӕй: паддзӕхтӕ нӕм дзуӕрттӕ нӕ кӕсынц, адӕм сӕхӕдӕг сты цардаразӕг, фӕткӕвӕрӕг, истори сфӕлдисӕг. Хъуыддаг афтӕ кӕй у, уьщы уавӕр адӕмӕн бар дӕтты ӕлдарады «мӕнг дуне» халынӕн, йӕ хӕлдцзӕгтыл, рӕстдзинад ӕмӕ фидауц кӕм уа, ахаем ног цард аразынӕн.
Ацы ӕмдзӕвгӕ Гино сфӕлдыста зарӕгӕн. Уацмыс, ӕцӕгдӕр, у кады зарӕг тохгӕнӕг ӕмӕ аразӕг адӕмӕн. Уӕлахиздзау адӕм сӕрибар ӕмӕ амонд агурынц канд сӕхицӕн нӕ, фӕлӕ дунейы ӕппӕт дзыллӕттӕн дӕр, — афтӕ сӕ домы сӕ интернаци-он хӕс. «Мӕнг дуне» халынӕй зындӕр у адӕмы рагьӕй йӕ фӕдтӕ сисын. Ам поэт рӕгьмӕ хӕссы стыр социалон-этикон хъуыды. Уӕззау процесс у ӕнусон традицитӕ ивын, уыдон сӕ уидӕгтӕ арф ауагьтой адӕймаджы уды, сӕхи уагыл ын аразынц йӕ зондахаст ӕмӕ йӕ психологи. Зын ӕмӕ риссаг у цагъары зӕрдӕйӕ цагъардзинады хъӕстӕ ралӕ-марын. Зын у индивидуалистӕй зиууон скӕнын, эго-истӕй ӕхсӕны лӕг саразын. Фӕлӕ Гино зоны адӕмы удыхъӕд, сӕ зонды тых, сӕ намысон сыгъ-дӕгдзинад, ӕууӕнды сыл ӕмӕ йӕ зӕрдӕ дары сӕ
318
монон рӕзтыл. Фидарӕй зӕгъы: «Кӕд фӕцардыстӕм фыдцардӕй, Уарзӕм фидауц мах уӕддӕр». Уыцы рӕсугьд миниуӕг адӕмы кӕны цардхъом, уымӕй ӕвзӕры поэты историон оптимизм. Гино хаты бӕстон: арӕзтадон процесс цӕуы зын дуджы. Фӕлӕ амынд миниуӕг кӕмӕ ис, уыцы адӕмӕн сӕ бон бауыдзӕн «цардӕй талынг митӕ айсын», бантысдзӕн сын рӕстдзинадыл ног цард саразын.
Уацмысы стихамады хорз сфидыдта адӕмон ӕмби-сонд: «Адӕймаджы фыд хӕрынмӕ никуы (нӕ) бӕззы...» Бӕгуыдӕр, хиуыл ауӕрдын нӕу царды ны-сан, нӕу кады хос, адӕймаджы хӕс у удӕй арт цӕгьдын, фӕрв къуыдырау фӕздӕг калын нӕ, фӕлӕ цырагъау судзын, рӕсугъд хъуыддӕгтӕ кӕнын. Афтӕ домы адӕмон этикӕ. Ӕмбисондыл Гино бафтыдта цыбыр сидтон фразӕ: «Скӕнӕм ном!» Уымӕй ӕмби-сондыл асагъта базыртӕ, хъуыды бацыд поэтикон хуызы, фӕарфдӕр йӕ мидис. Поэт райтынг кодта уыцы мидис ӕмӕ йӕ ӕркодта философон хатдзӕгмӕ: нӕй ӕнӕмӕлгӕ дуне, фӕлӕ адӕймагӕн йӕ цард дӕр ӕмӕ йӕ мард дӕр хъуамӕ кадджын уой.
Поэты хъуыдытӕ сӕ логикон бӕрзӕндмӕ схӕццӕ сты уацмысы финалы. Гино уӕлмонц ӕмӕ ныфс-джынӕй сиды:
Цӕи, уӕдӕ бӕрзонд Кавказӕи Нарты 'взагӕи дзурӕм ныр!
Куыд загьтон, афтӕмӕй Гинойӕн революци уыд ног царды райдайӕн, ног цардарӕзтад — револю-цийы дарддӕры рӕзт. Поэт равдыста адӕмы хъару, сӕ монон тыхтӕ, се сфӕлдыстадон гӕнӕнтӕ. Сӕ рӕзынӕн ахъаззаг фадат фӕзынд ног царды уавӕр-
319
ты. «Нарты ’взагагй дзурын» базырджын ныхас у: ис ын бӕлвырд ӕмӕ символон ахает. Ӕвзаг у адӕмы историон ӕмӕ монон уӕвынад, национ культурӕйы туг ӕмӕ стӕг, уый у адӕмы фарн, уый у сӕ зонды рухс, ӕвзаджы фӕрцы ис ӕмӕ цӕрынц адӕмон ӕгьдау, ӕфсымӕрад, поэзи. Уымӕй уӕлдай «Нарты ’взаг» поэтӕн у эстетикон ӕмбарынад: уый у сӕрибар, рӕстдзинад ӕмӕ намысы ӕвзаг. Уыцы ӕвзагӕй сӕрыстыр ӕмӕ уӕлмонцӕй дзырдта Гино йӕ цард ӕмӕ йе сфӕлдыстады.
Гинойӕн йӕ цард ӕмӕ йӕ ныхас уыдысты иу, нӕй сын кӕрӕдзийӕ фӕиртасӕн. Поэт иудадзыг уыд хъуыддаджы лӕуд, арӕзта ӕхсӕнадон хъуыддӕгтӕ. Уымӕ гӕсгӕ йӕ тынгдӕр ӕндӕвтой ӕрвылбоны фарстытӕ. Фӕлӕ зӕрдӕйӕ уыд лирик, ӕмӕ йын ӕцӕгӕлон не сты зӕрдӕбын ӕнкъарӕнтӕ, удон сагъӕстӕ. Диалектикон зондахаст поэтӕй домдта историмӕ кӕсын, — уым Гино уыдта фӕлтӕрты ба-стдзинад, монон ӕмӕ культурой традицитӕ. Уыцы ӕнкъарынадӕй сӕнтыст лирикон ӕмдзӕвгӕ «Дон». Поэты йӕ сагъӕстӕ ӕркодтой доны былмӕ. Ам ӕнцой нӕ ары, фӕлӕ бафты арфдӕр сагьӕстыл: «Зӕрдӕ нытталынг и, зӕрдӕ ныссау». Цӕмӕн? Уымӕн ӕмӕ донӕй хъуысы хъӕрзын. Дон цӕуы, хъӕрзы, хӕссы катай. Кӕрӕдзимӕ ӕрбахӕстӕг вӕййынц ӕрдзон тых ӕмӕ адӕймаг. Поэт зӕгъы: «Рагон фыдӕлтӕ ӕрлӕууынц зӕрдыл... Иу нӕ куы бакӕны дон...» Цӕугӕдоны фӕлгонц райсы символон нысаниуӕг. Уым поэт уыны царды цыд, ӕну-сон змӕлд, уый йын у адӕмы историон хъуыдӕг (память), фӕлтӕрты монон иудзинад. Адӕймаг уымӕй у адӕймаг, ӕмӕ зоны йӕ равзӕрӕн уидӕгтӕ, сгары
320
йӕ царды ратӕдзӕн суадӕттӕ, мысы ӕмӕ нӕ рох кӕны йӕ фыдӕлты. Уыцы ӕнкъарынад цас тыхджындӕр уа, уыйас адӕймаджы миддуне уыдзӕн хъӕздыгдӕр ӕмӕ рухсдӕр, йӕ намыс — сыгъдӕгдӕр, йӕ культурӕ — бӕрзонддӕр. Гинойы лирикон герой хайджын у уыцы уӕздан ӕнкъарӕнтӕй, уыдон ӕй кӕнынц рӕсугъд ӕмӕ фӕрныг. Уый йӕ зӕрдӕмӕ арф исы адӕмы тыхст ӕмӕ маст. Зноны хъыг чи рох кӕны, уымӕ нӕ бахьардзӕн абоны хъыг дӕр. Ахӕм у авторы гуманистон ӕмӕ этикон хъуыды.
Ӕмдзӕвгӕйӕн ис тӕлывӕрд композици: фӕвӕййы, цӕмӕй райдыдта, уыцы нывӕй — дон цӕуы, поэт ӕм кӕсы ӕмӕ сагъӕс кӕны, донӕй йӕм хъуысы хъӕрзын. Ахӕм поэтикон нывӕстӕй рӕзы уацмысы эмоцион хъару. Фӕлӕ композицион ма-дзалӕн ис уымӕй уӕрӕхдӕр нысаниуӕг. Уый амо-ны: нӕй кӕрӕдзийӕ атонӕн райдайӕн ӕмӕ кӕро-нон, — уӕд фехӕлдзӕн царды фӕтк, нал уыдзӕн истори, уыимӕ та адӕмы уӕвынад. Уыцы хъуыды канд философон хатдзӕг нӕу. Уый уыдис иттӕг актуален хъуыды советон дуджы, истори ӕмӕ культурой бынтыл бюрократом идеологтӕ сӕ къух куы истой, адӕмон традицитыл хъоды куы кодтой, уыцы рӕстӕджы.
Иуӕй-иу критиктӕ Гинойы лирикӕйы уынынц ӕрмӕст партиен идеологи, коммунистом оптимизм. Афтӕ зыны уӕлӕнгай ӕркастӕй. Кӕй зӕгъын ӕй хъӕуы, поэт ӕвдыста советон царды ӕнтыстытӕ — культурӕ ӕмӕ ахуырады рӕзт, адӕмы хӕлардзи-над. Фӕлӕ уыимӕ поэт уыдта царды хъӕнтӕ, социалон хӕрам, адӕймаджы эгоизм. Уый цардмӕ каст нывгӕнӕджы цӕстӕй, ӕмӕ йӕ поэзийы
11 Джыккайты Шамил
321
фылдӕр хатт риторикӕ мынӕг кӕны лиризмы аууоны. Вазыгджын у цард, кӕрон нӕй йӕ быц-ӕутӕн, нӕй бындзарӕй сыскъуынӕн хӕрамы уидӕгтӕн, дуне нӕ сыгъдӕг кӕны эгоизмы маргӕй. Арф ӕнкъарӕнтӕй сӕвзӕрд ӕмдзӕвгӕ «Зӕгь!» (1923 аз). Уацмысы зыны моралон хъизӕмар. Лирикон герой утӕхсӕн кӕны ӕгъатыр дунейы. Уым хӕрзгӕнӕг хорз нӕ ары, уӕздан ӕгъдау дзы рӕгъы нӕ цӕуы, нӕй дзы рӕстдзинад. Уым гуымиры тыхтӕ ссӕндынц фидауц ӕмӕ рӕсугьд фӕндты. Ӕнӕхин сыгьдӕг зӕрдӕ йӕхимӕ арф исы уыцы хӕрӕмтгӕ ӕмӕ риссы, судзы, кӕрзы. Уӕздан ад-ӕймаг зӕгъы:
Ӕз уарзтон ӕцдӕрты Мӕхицӕй фылдӕр, Ӕвӕрдтон ӕвзӕрты Мх сӕрӕй уӕлдӕр.
Афтӕ цӕры уӕздан адӕймаг, хъуыддагӕн та цӕуы йӕ зынты арфдӕр. Хорздзинад кӕнын бӕрзонд уды миниуӕг у. Фӕлӕ ис ӕндӕртӕ, ӕгъдау ӕмӕ цард чи халы, рӕсугъддзинад ӕмӕ ӕууӕнк чи сафы, ахӕм ӕбузн ӕмӕ ӕнӕчетар фыдудтӕ. Поэт хӕрам ӕмӕ фыдӕх уыны ӕрдзы дӕр, ӕмӕ йӕм уӕд сӕвзӕры ӕнусон трагикон фарст: «Цӕмӕн у, ӕрдзур-ма, зын растӕй цӕрын?» Уыцы риссаг фарстӕн дзуапп нӕй мифты дугӕй абонмӕ. Фӕлӕ уый цырын кӕны адӕймаджы зонд, сфӕлдыстадон цӕхӕр ӕмӕ тохы монц, — уыдонӕй та сӕнтысы бӕрзонд хъуыдытӕ ӕмӕ стыр хъуыддӕгтӕ.
Гинойӕн адӕймаджы идеал уыд тохгӕнӕг ӕмӕ арӕзӕг. Йӕ геройтӕ сты «ӕфхӕрд дзыллӕты фӕди-
322
сонтӕ», — уыдон сты ӕнӕмӕлӕт, сӕ кад ӕмӕ сӕ ном цӕрынц ӕнусты, сӕ цард баззайы сӕ куыст ӕмӕ сӕ хъуыддӕгты. Уыдон рӕнхъы Гино ӕвӕры поэты дӕр. Удхар у поэты цард. «Ӕз дзыллӕтӕн рагӕй сӕ зынтӕй нӕ арын мӕ удӕн ӕнцой!» — зӕгъы Гино («Ӕрцӕгъд!»). Поэтӕн сфӕлдыстадон уӕ-лмонцы традицион символ у ӕфсургъ. Дугъон аргъо-нахъыл (аргамак) тӕхын алкӕй бон нӕу. Уый арӕх нӕ каст Гинойӕн йӕхи коммӕ дӕр. (Афтӕ мӕм кӕсы, цыма къаннӕг ӕмдзӕвгӕ «Г. Б.-ты» у автоэпиграммӕ!) Фӕлӕ поэтӕн йӕ хуыздӕр ӕнтыстытӕ бар лӕвӕрдтой, ӕмбаргӕ ӕфсургъ ӕй размӕ ӕмӕ бӕрзондмӕ ӕдӕрсгӕ кӕй хӕссы, уый зӕгъынӕн («Хӕсгӕ!»). Гино йӕ зӕрдӕмӕ арф хаста «ӕдыхты зӕрдӕты ӕгомыг сагьӕстӕ» ӕмӕ сӕ дзырдта «нӕ бӕсты ӕвзагӕй ӕргом» («Фыссӕгмӕ»). Раст зӕгъы Сументы Замирӕ: «Барахъты Гинойы сфӕлдыстад у ирон адӕмы поэтикон историйы кадджындӕр фӕрстӕй иу...»35.
III
Гино цард эпикон рӕстӕджы. Стыр тох ӕмӕ арӕ-зтад адӕмӕй домдтой стыр хъарутӕ. Ахӕм уавӕр-ты рӕзы ӕмӕ ӕхсиды адӕймаг зонд ӕмӕ удыхъӕдӕй. Стыр фурдӕн — стыр уылӕн. Эпикон рӕстӕг агу-ырдта эпикон уацмыстӕ, кады хъуыддӕгтӕ ӕвди-сынӕн хъуыди кадджытӕ. Уымӕ гӕсгӕ 20-ӕм азты ирон поэзийы парахатӕй райрӕзт поэмӕйы жанр.
35С у м е н о в а 3. Художник и борец // «Социалистическая Осетия», 1980 азы 19 февраль.
323
Ӕнтыстджынӕй йыл куыстой Къубалты Алык-сандр, Хетӕгкаты Дауыт, Барахъты Гино, Малиты Геуӕрги, Хъуылаты Созырыхъо, Нигер, Хъамберди-аты Мысост, Фӕрнион. Уыдон ӕвдыстой рӕстӕджы цаутӕ дӕр, фӕлӕ се ’ргом тынгдӕр аздӕхтой фольклор ӕмӕ историмӕ, — уым агуырдтой тохы ах-хосӕгтӕ, лӕгдзинады уидӕгтӕ, намысы ӕвидигӕ су-адӕттӕ. Ирон поэттӕ адӕмы ӕнусон тохы уыд-той бастдзинад ӕмӕ традицитӕ, уыдтой дзы, адӕм фыдӕй фыртмӕ сӕрибар ӕмӕ социален рӕстдзи-надмӕ куыд тырнынц, уыцы ӕхсӕнадон процесс. Раст зӕгьы Гафез нӕ фыдӕлты тыххӕй: «Лӕджы цыт ӕмӕ намыс сыгъдӕгӕй бавӕрын уыд кады хъу-ыддаг, уӕздандзинады нысан. Уый сси традици, ӕмӕ йӕ сӕрты ахизын зын уыд»36. Гъе уыцы кады традици уыд 20-ӕм азты кадджыты сӕйраг мидис.
Сфӕлдыстад аргьӕутты рувасӕй уӕлдай нӕу — къухы зынтӕй ӕфты, арӕхдӕр та разыны хины сырд, йӕ фӕстӕ асайы цуаноны сӕфты фӕндагыл ӕмӕ йӕ бабын кӕны. Уыцы ӕмбисонд-иу ӕрцыд Гинойыл дӕр. Поэмӕ «Мӕлӕт»-ы Барахъы-фырт хъавыд фӕндырдзӕгъдӕджы трагикон хъысмӕт равдисынмӕ, фӕлӕ йын нӕ бантыст. Сфӕлдыстадон кусӕгӕн йӕ цард байсын ӕмӕ йӕ кусӕн фадат байсынӕй хъауджыдӕр нӕй. Дзӕрӕхы йӕ фырттӕ цӕгьдын ӕмӕ зарын нал уадзынц: къӕбӕры мурыл кӕй куыста, уый сӕм худинаг каст! Йӕ фӕндыр ын байстой, ӕмӕ лӕг йӕ уд систа. Темӕ у ахъаз-заг, ис дзы социален ӕмӕ этикон проблемӕтӕ,
3(Т а ф с з. Хъуылаты Созырыхъо // Хъуылаты Созырыхъо. Ӕвзӕрст уацмыстӕ. — Сталинир, 1957, 438 ф.
324
фӕлӕ уыдон сисынӕн хъӕуы поэтикон уӕлмонц, базырджын фантази, мӕлгъӕвзаг ӕмӕ зӕлгӕ стихтӕ. Уыцы миниуджытӕй ам ницы разынд. Сюжет у хъӕдхъиутӕ, ныхас — ӕгьуыз, ӕмдзӕвгӕтӕ — цӕнку-ылтӕ. Ритмикӕ, бӕрцбарӕн ӕмӕ рифмӕтӕ сахс-ӕнтау стӕлфын нӕ бауагьтой поэты ныхас, балхъ-ывтой йын йӕ фантазийы сулӕфӕнтӕ. Уый азарӕй уацмыс хъуаг у аивады ӕууӕлтӕй ӕмӕ нӕ ахады йӕ мидис дӕр.
Манголтӕ ӕмӕ Тимуры стӕрты фӕстӕ нӕ адӕмӕн нал уыд паддзахад, ӕмӕ ӕрхаудтой ӕдзӕллаг уавӕрмӕ. Хицӕн кӕмтты ’хсӕн нӕ, фӕлӕ хицӕн хъӕуты ’хсӕн дӕр нал уыд бастдзинад. Ӕдых тых-джынтӕн вӕййы тыхӕвзарӕн. Ирӕй тыхтона код-той кӕсӕг, мӕхъӕл, гуырдзы, ногъай. Цӕгат Ир ӕмӕ Дыгуры кӕмттӕ уынгӕджы уыдысты Кӕсӕджы ӕлдӕрттӕй. Нӕ истори уыцы факттӕ дары гамхуды бын ӕмӕ ӕфсӕрмхуызӕй фыссы: «Зависимость части осетин от власти кабардинских феодалов носила временный характер»37. Уый афтӕ уыд, фӕлӕ Кӕсӕджы ӕлдӕрттӕ ирыл сӕ бархъомыс ӕвзӕрстой иудадзыг. Истори арӕх тӕрсгӕ кӕны рӕстдзинадӕй. Фӕлӕ рӕстдзинадӕн ис хуыздӕр ӕвдисӕн — адӕмон сфӕлдыстад. Ирон таурӕгьты ӕмӕ зарджыты пара-хатӕй ӕвдыст цӕуынц кӕсгон ӕлдӕртты стӕртӕ Ирыстонмӕ. Ӕвирхъау уыдысты сӕ фыдракӕндтӕ. Хъазуатон уыд иры тох сӕ бартӕ ӕмӕ сӕ намысыл. Иу ахӕм эпизодыл арӕзт у Гинойы кадӕг «Ӕлда-ры мӕлӕт».
37История Северо-Осетинской АССР в 2-х томах. Т. 1,—Орджоникидзе: Ир, 1987, 183 ф.
325
Тыхгӕнӕг зоны ӕфхӕрӕн мадзӕлттӕ. Уыцы мадзӕлттӕй иу у ӕппӕтвӕрсыг блокадӕ. Тӕтӕр нӕ кӕмтты рацӕуӕнты дардтой ӕфсӕддон гарни-зонтӕ, ирӕн быдыры тыгъдмӕ фӕндаг нал уыд ӕмӕ уынгӕг, цъассыты мӕгуырӕй сӕфтмӕ цыдысты, ӕгу-ыдзӕгӕй ӕгуыдзӕгдӕр кодтой. Тӕтӕры фӕзмыд-той Кӕсӕджы ӕлдӕрттӕ дӕр: иры дардтой ӕхгӕдду-арӕй, ӕмӕ сын нал уыд сӕ къӕсӕртыл рахизӕн. Уӕддӕр цард кӕны йӕхи кӕнонтӕ, адӕм агурынц царды фӕрӕзтӕ. Иры сӕрӕндӕртӕ ахстой хохрӕ-бынтӕ ӕмӕ хъӕутӕ арӕзтой быдыргӕрон. Афтӕ фӕзынди хъӕу Бирӕгъзӕнг дӕр. Тасолтан-ӕлдар уый куы базыдта, уӕд сфӕнд кодта ирон хъӕуыл уӕз-зау хъалон ӕрӕвӕрын. Хор ӕмӕ фосӕй уӕлдай ӕлдар домдта чызг-хъалон дӕр. Ӕрбацӕуы ӕд ӕфсад ӕмӕ ӕгьатырӕй ӕфхӕры мӕгуыр адӕмы.
Ӕфхӕрӕджы цӕсты лӕджы цард лӕвар у, Тыхгӕиӕг уыд хицау, уыд хицау ӕхсар... Фӕнды дӕ, — нӕ уа дын ӕфхӕрӕг ӕлдар, Уӕд сыст ӕмӕ бавзар йӕ ныхмӕ дӕ хъару.
Раст афтӕ бакодтой Бирӕгъзӕнг. Ӕлдар йӕ уӕчелтӕ ӕмӕ йӕ фӕсдзӕуинтимӕ ӕрбацыд хъалон исынмӕ, ӕрдомдтой фынгтӕ ӕмӕ рӕвдауӕн митӕ. Бакодтой ӕнӕгьдау нуӕзт. Фӕлӕ сыл ацы хатт хъӕубӕстӕ «бауз-ӕлдысты» топп ӕмӕ кардӕй: ныццагътой сӕ.
«Цӕй, абон, — дзырдта уӕд сх хистӕр Гӕбӕт, — Нӕ фыдбылыз семӕ ӕрцӕуӕд ныгӕд!
Нӕхи у ныр фӕллой; нӕй махӕп ӕлдар...
Кӕд не ’фххрд бӕрзӕйӕ ныр не ’фсондз ысхицӕн.
Кӕд амӕй фӕстӕмӕ нӕ хъалоп фӕхицӕп, Уӕд ма ухд ӕлдары мыггагӕп бындар!»
326
Фӕлтӕрд зӕронды ныхӕстӕй зынынц адӕмы ӕнусон бӕллицтӕ. Фӕлӕ бирӕгъ йӕ кӕнон зӕнгыл нӕ уадзы. Ӕлдарӕн разыны бындар. Ӕмӕ ӕнусон у тох. Къостайы загьдау, «нӕ амонд ӕнӕ сӕрнывонд нӕ хӕссы бирӕ». Уымӕ гӕсгӕ сӕри-бар ӕмӕ амонды сӕраппонд тох кӕнын хъӕуы иудадзыг ӕмӕ ӕхсарджынӕй. Афтӕ нын амонынц историйы сентӕ, царды уроктӕ.
Адӕм ӕмӕ ӕлдӕртты тох ӕвдыст цӕуы «Уӕлла-джыры кадӕджы» дӕр, ӕрмӕст ам фыдгӕнӕг сты бынӕттон хъӕздгуытӕ бадилатӕ. Адӕмӕн ӕлдӕрттӕй хъауджыдӕр нӕй: хионӕй, ӕддагонӕй иууылдӕр сты тыхгӕнӕг ӕмӕ цагъаргӕнӕг, фылдӕр хатт вӕййынц ӕмдзӕхдон, ӕмвӕнд ӕмӕ ӕмбаст. Историктӕ фыссынц, зӕгьгӕ, «дигорские владельцы для закабаления крестьян нуждались в поддержке кабардинских верхов»38. Кӕсӕджы ӕлдӕрттӕн адӕ-мты стигъынӕн ахъаз кодтой Хъырымы хантӕ, Иры-стоны «уӕздӕтгӕн» та сӕрхъызой уыдысты Кӕсӕджы ӕлдӕрттӕ. Афтӕмӕй сын ӕнтыст адӕмы дӕлбар кӕнын ӕмӕ ӕфсондзы бын дарын. Фӕлӕ адӕм тох кодтой сӕ бартыл, тыхы ныхмӕ ӕвӕрдтой тых. Уыцы тохы цаутӕ парахатӕй зынынц нӕ истори ӕмӕ нӕ фольклоры.
Бадилатӕ Уӕлладжыры коммӕ тыхгӕнӕг куыд цыдысты, уый тыххӕй ис таурӕгьтӕ39 ӕмӕ зар-джытӕ40. Уыдон ирдӕй ӕвдисынц адӕмы ахает ӕлда-
зхИстория Северо-Осетинской АССР в 2-х томах. Т. 1,— Орджоникидзе: Ир, 1987,183 ф.
39Ирон таурӕгътӕ. — Орджоникидзе: Ир, 1989, 208-213 ф.
4(’Бадилаты зӕронд зарӕг // Ирон адӕмон сфӕлдыстад. 2 томы. Т. 1. — Орджоникидзе, 1961, 475 ф.
327
рад ӕмӕ историон цаутӕм. Таурӕгътӕ фыст ӕрцы-дысты алы рӕтты: Уӕлладжыр ӕмӕ Куырттаты кӕмтты, Дыгуры хъӕуты; фӕлӕ се ’ппӕты дӕр таур-ӕгьгӕнджытӕ ӕмхуызон фауынц ӕлдӕртты фыдӕгъ-дӕуттӕ ӕмӕ кад кӕнынц хуымӕтӕг адӕмӕн. Бӕрзонд у адӕмы социален зондахаст: уый хаты фӕллойгӕнджыты иудзинад, иртасы феодален иде-ологийы сахъат ӕууӕлтӕ. Бадилатӕн кӕсгон ӕлдӕрттӕ хӕстӕгдӕр сты сӕхи зӕхкусджытӕй. Уӕлладжыры коммӕ цӕуынц фос фӕкӕнынмӕ, уым сӕм адӕмы стигъын ӕнцондӕр кӕй кӕсы, уый тыххӕй. Фӕлӕ сыл сайд ӕрцыд: сӕ тых ныппырх ис адӕмы ӕхсарыл.
Гино йӕ поэмӕ амайы таурӕгъты сюжетыл. Фӕлӕ йӕ нысан уыд адӕмы цард парахатӕй равдисын, феодален идеологи адӕмы дӕр ӕмӕ ӕлдӕрттӕн сӕхи дӕр цы трагикон фӕстиуджытӕм кӕны, уый раир-тасын. Уацмыс баззад сау къухфыстӕй, фесӕфт дзы цалдӕр сыфы. Уыйадыл цух нӕу аивадон хъӕнтӕй, ӕнӕлаз нӕу йӕ поэтикон ӕвзаг. Фӕлӕ ӕмткӕй историон цаутӕ ӕмӕ царды нывтӕ ӕвдисы раст ӕмӕ хуызджынӕй, ӕлдӕртты фӕлгонцтӕ (Мысыр-би, Хъасай) сты ӕххӕст ӕмӕ колоритон.
Уацмысы ныхӕй-ныхмӕ лӕууынц дыууӕ социален фӕлтӕры, дыууӕ дунейы. Уӕздӕтты уӕздандзи-над у мӕнг, цӕстмӕми. Сӕ хистӕртӕ царды фӕлтӕрддзинадӕй кӕнынц хатдзӕгтӕ, фӕнды сӕ ӕвӕлтӕрд кӕстӕрты сонт митӕй бахизын: нӕ сӕ уадзынц уӕлладжырон ӕфсымӕрты стигьын. Фӕлӕ фыд-зонд кӕстӕртӕ сты хъал ӕмӕ къуыдипп, нӕй сӕм национ ӕмбарынад, сайынц сӕ хистӕрты, уӕй кӕнынц кӕрӕдзи, халынц фыдӕлты ӕгъдӕуттӕ. Мысырби йӕхи интересты сӕраппонд сӕфтмӕ кӕны
328
йӕ фӕлтӕры. Хъасай фидистӕй ӕфхӕры сӕ хистӕ-ры, нӕй йӕм лӕгдзинад хӕсты быдыры, фӕлӕ, уаца-ры куы бахауы, уӕд йӕхи ӕлхӕнын кӕны зынаргьӕй — афтӕмӕй уыдзӕн кадджындӕр. Хӕрам идеологийӕн ирд ӕвдисӕн у бадилон мады зондахаст. Уый йӕ сабийӕн фӕдзӕхсы:
Равзӕрдтӕ уӕздан мыггагӕй, Туг, ыстӕгӕй дӕ ӕндӕр. Бирӕтыл дӕ ехс ӕрзилдзӕн, Уый бӕрӕг у, уый, ныр дӕр... Бирӕ сау адӕм — дӕ къухы, Мар сӕ, стигъ сӕ — бар дӕхи...
Тых кӕнын кад кӕм у, ӕнӕрвӕссон митӕ — уӕз-даны нысан, уым нӕй фарн ӕмӕ амонд, уым ис тра-гедитӕ ӕмӕ хъарджытӕ. Кӕуинаг рауад сӕ хъысмӕт «уӕздан» мад ӕмӕ йӕ фыртӕн дӕр.
Поэт нывӕфтыд кӕны хӕххон цард йӕ алы хуыз-ты: бӕрӕгбонты, куысты, знӕгтимӕ хӕсты. Уыцы уавӕрты раргом вӕййынц адӕмы рӕдау зӕрдӕ, сӕ хӕрзӕгъдӕуттӕ, сӕ хъарутӕ. Адӕм сты курдиатджын ӕмӕ сӕрибаруарзаг, зонынц цины бон цин кӕнын, кад ӕмӕ радӕй цӕрын, уазӕгыл узӕлын. Кусынмӕ куыд арӕхсынц, афтӕ ӕвзыгъд сты хӕцынмӕ дӕр. Сӕ бон у тыхгӕнӕджы тых сӕттын, сӕ бон у тӕригьӕд кӕнын ӕмӕ ныббарын дӕр. Уыдон «ачындз кӕнынц» хъал ӕлдары — хъарабыгъа Хъасайы ӕмӕ йын йӕ мыггагӕй исынц амынӕты аргъ; уыйхыгъд ӕвзонг Матӕрсайы нӕ дарынц уацары, раттынц ын саргъы бӕх ӕмӕ йӕ ӕрвитынц йӕ бинонтӕм. Поэт бӕрзонд исы адӕмы гуманизм ӕмӕ патриотизм, афтӕмӕй нӕ разы сысты адӕмы иумӕйаг фӕлгонц.
329
* * *
20-ӕм азты нӕма ӕрмынӕг революцийы рухс, йӕ уынӕр хъуыст хӕстон барабанты уынӕрау. Уыцы рухс ӕмӕ уынӕр адӕмы кодтой уӕлмонц ӕмӕ ныфс-джын. Адӕмы энтузиазм уыд цырын. Нӕрӕмон тыхтӕ сӕхицӕн уӕвынад агуырдтой царды дӕр ӕмӕ сфӕлдыстады дӕр. Ирон фысджытӕ фӕлвӕрдтой адӕмы лӕджыхъӕд рахатын ӕмӕ равдисын. Уый тыххӕй хъуыдис йӕ уидӕгтӕ ссарын, традицитӕ ра-иртасын. Фӕлӕ уӕд фыст нӕ уыд нӕ истори. Гал кӕм нӕ вӕййы, уым уӕныг дӕр ифтындзынц. Ис-торийы бӕсты рӕгьы цыдысты таурӕгъ ӕмӕ зарӕг. Уыдон лӕвӕрдтой ахъаззаг ӕрмӕг поэзийӕн, сӕ бындурыл сӕвзӕрд ӕмӕ рӕзыд ирон хъайтарон-романтикон поэмӕ.
Фольклоры традицитыл Барахъты Гино сфӕлды-ста эпикон кадӕг «Азджериты Куыцыкк». Галуаны рӕсугьд чызгмӕ усгуртӕ куыд цӕуынц ӕмӕ сын уый сӕ арӕхст куыд фӕлвары, уыцы мотивӕн ирон фольклоры ис бирӕ сюжеттӕ. Уыдоны ис рыцар-ты романты элементгӕ ӕмӕ эпизодтӕ, фӕлӕ сӕ сӕйраг аивадон мидис сты национ царды ӕууӕлтӕ. Къорд ахӕм сюжеты бает сты Дзылаты мӕсыгимӕ. Сӕ герой арӕхдӕр вӕййы Ӕмзораты Ӕмзор. Уыцы сюжетыл амад у Нигеры ӕмном кадӕг. Хицӕн кад-джыты ӕмӕ зарджыты герой вӕййы Ӕмзор нӕ, фӕлӕ Куыцыкк, науӕд ӕнӕном «хъамылы цуанон». Ацы уацмысты мидисы фӕзынд кӕсгон ӕндӕвдад, фӕхӕццӕ сӕм феодалон идеологи ӕмӕ этикӕйы ко-мулӕфт. Хъал чызджы цӕстмӕ усгур ӕвдисы йӕ
330
арӕхст кафын ӕмӕ бӕхыл хъазынӕй, ӕппӕлы йӕ ныфсӕй (ӕхсӕв цӕуы бонау), кӕны тыхмитӕ — рат-ӕры кӕсӕг кӕнӕ ногъайы рӕгъау. Ерысты арӕх фӕуӕлахиз вӕййы хуымӕтӕг лӕппу. Афтӕ домы адӕмон гуманизм. Фӕлӕ амынд уацмыстӕ ӕмткӕй иппӕрд сты патриотизмы пафосӕй, уӕлӕнгай у сӕ адӕмондзинад.
Гино уыд адӕмы идеалты поэт ӕмӕ фольклором мотивтӕй снывӕста ӕцӕг адӕмон кадӕг, сюжеты рӕзтӕн ссардта ӕмӕ радта ӕндӕр аххосӕгтӕ, бавӕ-рдта дзы арф социалон ӕмӕ патриотом мидис. Ар-хайды аххосӕгтӕ ӕмӕ йӕ нысанмӕ гӕсгӕ ивынц сгуыхты мидис ӕмӕ йӕ нысаниуӕг. Гино адӕйма-джы хъуыдцӕгтӕм кӕсы адӕмы цӕстӕнгасӕй, аргь сын кӕны адӕмон этикӕйы домӕнтӕй. Ууыл дзурӕг у кадӕджы эпиграф дӕр — «Бирӕ фос зад бӕласмӕ куы суасынц, уӕд ӕрызгьӕлы». Фыдӕлты ӕмбисонд ӕвдисы адӕмы иумӕйаг тых. Фӕлӕ поэт фыссы хъайтарон кадӕг, нӕ халы традицийы фӕтк ӕмӕ йӕ герой у иунӕг тохгӕнӕг, рӕстӕвзарӕг хъай-тар.
Кадӕгӕн йӕ автор скодта Развӕд — пролог. Уым ис тыгьд ӕмӕ рӕстӕджы ныв. Секъайы таурӕгъты вӕййы афоны цыбыр характеристикӕ: «Рӕстӕг уыциу саумылазон хаста». Гино афон ӕмӕ тыгъды ӕу-уӕлтӕ ӕвдисы уӕрӕхдӕр, сӕ иудзинады. Уыцы тау-рӕгъон рӕстӕг «фӕхонынц нӕртон заман. Фӕхӕссынц дзы нӕртон диссаг ӕмбисӕндтӕ...» Уый уыд тыхы рӕстӕг.Тыхджын бырста лӕмӕгь-дӕрмӕ. Калд туг. Хӕлдысты паддзахӕдтӕ, сӕфтыс-ты культурой ӕмӕ монон бынтӕ. Уыцы «диссӕгтӕ, ӕмбисӕндтӕ» сты царды ӕнусон ӕууӕлтӕ, иӕй сын
331
кӕрон. Рагон тыхтона рыг дӕр нӕ калы ХХ-ӕм ӕну-сы хӕстыты цур. Фӕлӕ уӕд, 20-ӕм азты, адӕм бӕллыдысты хуыздӕр заманмӕ, уырныдта сӕ фидӕн, революци сӕм касти фӕстагхӕст. Гино сидт: «Скӕнӕм растдзинадыл цард», «фидауцыл саразӕм цард!». Уыцы рӕсугьд фӕндтӕ царды нӕ бантыстысты, капитал ногӕй йӕ тыхы бацыд, — уый та йемӕ хӕссы кӕрӕф, хӕрам ӕмӕ хӕст. Гино утопист нӕ уыд ӕгӕрон оптимизм ӕмӕ энтузиазмы рӕстӕджы дӕр. Андре Моруа фыссы: «С несправедливостью никогда не покончить, но человек всегда станет бунтовать против нее»41. Уыцы карз ӕцӕгдзинад ӕнцой нӕ уагь-та Гинойы, ӕмӕ поэт-гуманист йӕ уацмысты скод-та тохгӕнӕг ӕмӕ патриотты монументен фӕлгонцтӕ.
Уӕрӕх Кӕсӕджы Азнауыртӕм рахъомыл ис ӕрдхӕрӕны Бӕстырӕсугъд, — ахӕм уацӕй рай-дайы традицион кадӕг. Фольклорон-традицион у чызгӕн йӕ сурӕт дӕр, афтӕ у, усгурты ӕнӕ дзуаппӕй куыд здахы, уыцы хабар дӕр. Чызг фау ӕвӕры су-анг уӕларв Уастырджийыл дӕр. Гино рӕзын кӕны ӕнусон кадӕгон традици. Бӕстырӕсугъд хуымӕтӕг хъал чызг нӕу. Уый рӕсугьд куыд у, афтӕ у хъу-ыдыджын дӕр. Ис ын рӕдау зӕрдӕ, хъӕздыг мид-дуне. Уый лӕмбынӕг кӕсы адӕмы цардмӕ, ӕвза-ры рӕстӕджы ӕууӕлтӕ, хаты дзыллӕйы хъыгтӕ. Уый арф ӕнкъары ӕрдзы фидауц, хӕхтӕ ӕмӕ быдыр-ты хуызтӕ, «Сӕ рӕсугъд сын уый бауарзта. Рӕвдау-ынц ын йӕ цӕстытӕ, зӕрдӕхъӕлдзӕг чызгон рӕстӕг». Ам автор ӕвӕры арф социалон-этикон хъу-
4,М о р у а Андре. Шестьдесят лет моей литературной жизни. — М.: Прогресс, 1977, 96-97 ф.
332
ыды. Ӕмбаргӕ чызг рӕсугъддзинад ӕмӕ фидауц уыны ӕрмӕст ӕрдзы. Ӕрмӕст райгуырӕн ӕрдз кӕны рухс ӕмӕ хъӕлдзӕг Бӕстырӕсугъды чызгон рӕстӕг. Рӕсугъд ӕрдзы контраст сты ӕхсӕнадон дызгьуын цард ӕмӕ тыхы рӕстӕг. Чызгмӕ ис Хуыцауы комы тӕф— хъомысджын курдиат, уый у фӕндырдзӕгъдӕг. Цӕуыл цӕгъды, «цӕуыл зары сӕдӕ 'взагӕй Бӕстыр-ӕсугъд?» — дӕтты риторикон фарст кадӕггӕнӕг. Гино йын дзуапп дӕтты йӕ этикон принциптӕм гӕсгӕ. Фӕндырдзӕгьдӕджы зӕрдӕ агайынц царды ӕппӕт фӕзындтӕ: раст ӕмӕ зылын, хорз ӕмӕ фыд, рӕсугьд ӕмӕ фыдуынд. Ӕндавынц ӕй «уӕздан» ӕмӕ «сауы» ахастытӕ. «Фӕзары уый, ӕфхӕрд дзыллӕ куыд фӕтыхсынц, фыдтухитӕ ӕвзаргӕйӕ». Иугӕр сфӕлдыстадон удгоймаг (личность) социален хӕрам уыны ӕмӕ йӕ нӕ быхсы, уӕд ӕм сӕвзӕры сӕрибары монц. Сӕрибар ӕмӕ рӕстдзинад ссарынӕн та ис ӕрмӕст иунӕг фӕрӕз — тох. Ӕмӕ «Йӕ зарӕджы уый ракӕны: хъазуат лӕппу, ӕндонӕхсар, куыд тых кӕны фыдызнӕгтыл». Уыцы мотив уыд нӕ адӕмы фӕндиаг, нӕ зарджыты мидис.
Кадӕджы 1У-ӕм ӕмӕ У-ӕм хӕйтты райтынг вӕййы архайды драматизм. Куыцыкмӕ хъыг ӕркӕсы, Бӕстырӕсугъд адӕмы хӕрзӕджытыл фаутӕ кӕй ӕвӕры, уыцы хъуыддаг ӕмӕ дзы домы йӕхицӕн фӕндоны дзуапп. Уацмысы сюжеты сӕвзӕры, классикой драмӕйы аккаг чи у, ахӕм архайдон уавӕр. Чызг дӕтгы Куыцыккӕн дзуапп — карз ӕмӕ ӕгьа-тыр дзуапп. Уыцы дзуаппы ис уайдзӕф, ӕфхӕрд ӕмӕ бӕрзонд этикон мидис. Уӕззау сты ӕнӕрцӕф лӕппуйӕн сылгоймаджы фаутӕ. Уӕздан чызг дзуры: «Чысыл Куыцыкк, ӕндонӕхсар, хъыг у дӕуӕн,
333
бӕззондзинад кӕй агурын? Хъыг у дӕуӕн, кӕй си-дын ӕз фыдызнагӕн тых кӕнынмӕ?» Уайдзӕфтӕ згъӕлынц арвы цӕфтау. Синтаксисон анафорӕ сын дӕтгы риторикон тых. Дӕсны кадӕггӕнӕг уӕлмонц монолог аразы антитезӕйы бындурыл, ӕмӕ карздӕр кӕны фарстыты трагедион мидис: «Хъыгнӕудӕуӕн, лӕгдзинад нӕм кӕй нал зыны?..» Риторикон фар-стытӕ рахизынц инвективӕмӕ — комкоммӕ уайдзӕфмӕ, ӕргом азымтӕм: «Лӕппу дӕ ды, — нӕма федтай, нӕма зоныс, лӕджы тӕф нӕ кӕй нал цӕуы...» Гуылфӕнтӕ кӕнынц хъуыдьггы фӕлхъазӕнтӕ, рӕзы монолог, ӕргом нын кӕны Бӕстырӕсугьды зон-дахаст, йӕ уаг ӕмӕ йӕ уды ӕуууӕлтӕ. Сӕрыстыр чызг зӕгьы фидарӕй: «Арапп-дзыллӕ сӕ къӕхты бын нӕ хъарутӕ кӕй ныккодтой, нӕ хӕссын ӕз мӕ сӕрмӕ уый». Нӕ йӕ фӕнды цагьарӕй смой кӕнын, уымӕн ӕмӕ цагъар иппӕрд у лӕджы номӕй, фарн ӕмӕ намысӕй.
Чызджы монолог у уайдзӕф цагьары цардӕн, гимн — сӕрибар ӕмӕ намысӕн, фӕдисы хъӕр — тохмӕ. Рӕсугъддзинад рӕсугьд хъуыддӕгтӕн у, зонд бӕрзонд нысанӕн хъӕуы. Йӕ ныхас кӕд конкретен у, уӕддӕр райста символон зӕлынад. Уый арф бахъары сӕрӕн-гуырды зӕрдӕмӕ: «Ныууигъы сӕр уӕд сау лӕппу. Йӕ сагьӕсты куы бацӕуы Азджеритӕн сӕ хорз Куы-цыкк». Акула-рӕсугьд нӕртон Батрадзы бафтыдта патриотон сгуыхты фӕндагыл. Бӕстырӕсугьд йӕ уындӕй Куыцыччы зӕрдӕйы сӕвзӕрын кодта рӕсугьд ӕнкъарӕнтӕ, йӕ зонды рухсӕй йын хурау систа ду-нейы талынг хӕрв, срухс ын кодта тохы фӕндаг сӕри-бар, намыс ӕмӕ амондмӕ. Ӕвзонг лӕппу ракаст йӕ цӕстӕй, базмӕлыд йӕ туг, райхъал йӕ зонд. Уый
334
фервӕзт хирвӕссоны пъӕззыйӕ, рахызт ӕндзыг уав-ӕры хъ^згӕй. «Ды хорз зӕгьыс, Бӕстырӕсугьд», — сразы Куыцыкк. Цыма арвы дуар гомӕй федта, афтӕ базыдта йӕ уавӕр ӕмӕ йӕ нысан, ныллӕууыд стыр тохы фӕндагыл ӕмӕ сси нӕртон герой.
Драмой архайд дарддӕр рӕзы У-ӕм хайы, фырт ӕмӕ фыды диалогӕй. Гино драмой эпизоды райха-лы царды быцӕутӕ, хицӕн фӕлтӕрты ӕмӕ удгойм-ӕгты философи. Раст у куырыхонты хатдзӕг: адӕй-маг амондджын кӕнӕ ӕнамонд вӕййы, йӕ цардмӕ цы цӕстӕй кӕсы, уымӕ гӕсгӕ. Цагъар рӕхыстыл куы сахуыр уа, уӕд ӕм сӕ хӕссын нӕ кӕсдзӕн нӕдӕр зын, нӕдӕр худинаг. Бӕстырӕсугьды адӕм сты раст ахаем цагъарон уавӕры. Уыдон нал зонынц сӕри-бар, ӕмӕ. сӕм нал ис ӕфсарм ӕмӕ намыс, нал тӕрсынц худинагӕй. Знӕгтӕ сӕ ӕфхӕрынц ӕмӕ стигъынц, кӕнынц сӕ хынджылӕг, фӕлӕ уыдонмӕ ӕфхӕрд ӕфхӕрд нал кӕсы, сӕ сӕртӕн аргь нал кӕнынц, нал зонынц тох кӕнын, уымӕн ӕмӕ сӕм худинаджы цард мӕлӕтӕй хуыздӕр кӕсы. Ӕмӕ бых-сынц ӕгады уавӕр. Худынц, хӕрынц, цот кӕнынц. Сӕ уӕвынад цардыл нымайынц ӕмӕ сты амондджын. Фӕлӕ уый амонд нӕу, уый у стыр ӕнамонддзинад.
Мад ӕмӕ фыды стырдӕр бӕллиц у цоты амонд. Фӕлӕ алы ныййарӕг дӕр амонд ӕмбары йӕхирды-гонау. Иутӕн амонд у мулк ӕмӕ ӕфсӕст цард, иннагтӕн — кад ӕмӕ сӕрибар. Куыцыччы мад ӕмӕ фыд амонд ӕнхъӕлынц ӕнцой, ӕнӕмӕт цард ӕмӕ хъахъхъӕнынц сӕ фырты «ӕнӕниз» ӕмӕ «ӕнӕмаст», ӕмбӕхсынц уымӕй царды ӕцӕгтӕ, хизынц ӕй рӕстдзинад зонынӕй. Афтӕ у мещанты зондахаст, цагъарты психологи, премудрый пискары философи.
335
Нӕй судзинӕн ӕмбӕхсӕн голладжы. Раргом рӕстдзинад. Куыцыкк йӕ фыд Аслӕнджериимӕ дзу-ры, этикет куыд домы, афтӕ — уӕзданӕй, фӕлӕ йӕ ныхас уадзы пиллон арт маст ӕмӕ сау хъыгӕй: «Нӕ хъуыдис уый, зыдтаин уӕд ныр мастгӕнӕг ӕфхӕ-рӕджы, нӕ марӕджы. Ныр та сымах, нӕ фыдӕлтӕ, уӕ бӕрзӕйтӕ ныккодтат къул ӕфсондзы бын, ӕфхӕрӕджы ӕфсондзы бын. Ныууагьтат нын ӕнӕсцух маст. Фӕтарстыстут, ныууагьтат хӕс фӕстагӕттӕн». Рыст ӕмӕ катайӕ абузынц ацы азымтӕ. Гинойы этикӕмӕ гӕсгӕ, цард хӕст у, ӕмӕ фыды хӕс у къуырма цагьартӕ нӕ, фӕлӕ ӕмбаргӕ хӕстонтӕ хъо-мыл кӕнын. Афтӕ домынц райгуырӕн бӕстӕ ӕмӕ адӕмы интерестӕ, афтӕ домы лӕджы граждайнаг ӕфсарм. Хорз мад ӕмӕ фыд амондцжын вӕййынц ӕввӕнгхор зӕйцӕй нӕ, фӕлӕ хъайтар цотӕй.
Бӕстырӕсугъд сахъ лӕппуйы зӕрдӕйы уарзтимӕ ссыгъта патриотизмы ӕнкъарӕнтӕ. Куыцыкмӕ фӕзынд идейӕ — йӕ адӕмы маст райсын, ӕфхӕрӕджы бафхӕрын, йӕ дзыллӕйӕн сӕрибар адӕмы бартӕ раттын. Куыцыккӕн йӕ хуыссӕнуат сӕ дӕлбазыр фестад зындон — йӕ зӕрдӕ судзы йӕ адӕ-мы ӕфхӕрдыл, риссы сӕ худинагӕй. Ӕмӕ цӕуы стӕры. Фыццаг хъавыд йемӕ сӕдӕ барӕджы акӕ-нын, фӕлӕ Куыцыкк бӕгъатыр у ӕмӕ йӕ сӕрмӕ нӕ хӕссы ӕмбӕлтты руаджы хӕцын. Афтӕ домдта рыцарей этикет. «Хотыхджын рыцарӕн бар нӕ уыд тыхы раз фӕстӕмӕ цӕуынӕн, — фыссы М. Оссовская. — Цыдӕриддӕр тӕппуддзинад схонӕн ис, уымӕн нӕ уыд ӕруадзӕн. Роланд цъыссымы куы бахауд, уӕд сыкъайӕ нӕ ныууасыд йӕ цӕдисонтӕм, цӕмӕй афтӕ ма фенхъӕлой, фӕтарст ӕмӕ ӕххуыс уымӕн
336
агуры, зӕгъгӕ»42. Куыцыкк йемӕ акӕны ӕрмӕст зӕронд Аслӕны фӕндагамонӕгӕн. Геройы балц у нӕртон гуыппырсары стӕры хуызы, ӕцӕг ӕй Гино фӕуӕрӕхдӕр кодта хицӕн эпизодтӕй ӕмӕ поэтикон нывтӕй.
Куыцыкк равдыста ӕхсар ӕмӕ лӕгдзинад. Сӕххӕст кодта Бӕстырӕсугьды фӕдзӕхстытӕ уӕззау фӕлварӕ-нты. Байста знӕгтӕй сӕ рӕгъӕуттӕ, бафхӕрдта ӕфхӕрджыты, нӕ хъӕрзы йӕ цӕфтӕй. Фӕлӕ йӕ сӕйраг нысан уыд стырдӕр хъуыддаг равдисын: «Кӕй дарай хъыг, уый искуы бон кӕй сыстдзӕнис...» Ацы хъуыды у кадӕджы сӕйраг идейӕ.
Уацмысы Гино ӕвзары герой ӕмӕ адӕмы темӕ. Уӕззау ӕмӕ ӕгады уавӕры сты адӕм. Цагъарад адӕмы кӕны моралон хӕлдмӕ. Лӕг сӕрибар куы нӕ уа, йӕ миддуне рухс куы нӕ уа, уӕд ӕм нӕй ӕфсарм, уӕд ын йӕ намыс сӕ быны кӕнынц ныллӕг монцтӕ — зыд, хӕлӕг, хӕрам. Азнауыртӕн цагьара-ды асасти се ’хсар, бафтыд сыл зыд ӕмӕ зивӕг. Куыцыкк сын сӕ фос тыхгӕнджытӕй фӕстӕмӕ куы байста, уӕд цин кӕнынц сгуыхт ӕмӕ намысы уӕла-хизыл нӕ, фӕлӕ ӕфтиӕггыл. Бӕстырӕсугьд хъын-цъым ӕмӕ хъарджытӕ кӕны геройы мӕлӕтыл, уыдон ӕм уайдзӕфтӕ ӕппарынц, дӕхи цӕуыл ӕргӕвдыс, зӕгъгӕ. Ӕцӕг худинаг цы у, уый нӕ зонынц, афтӕмӕй сӕм худинаг кӕсы, сӕ хо кӕйдӕр лӕппуй-ыл кӕй дзыназы, уый. Афтӕ у дӕлдзиныг адӕмы уаг. Фӕлӕ Гино гуманист у. Адӕм кӕд цыфӕнды ӕгуыдзӕг сты бӕлвырд дуджы, уӕддӕр не сты бардз
®Оссо вская М. Рыцарь и буржуа. — М.: Прогресс, 1987, 88-89 ф.
337
(толпа) ӕмӕ сӕфт. Ф. М. Достоевский фыста: «Чтоб судить о нравственной силе народа и о том, к чему он способен в будущем, надо брать в соображение не ту степень безобразия, до которого он временно и даже хотя бы и в большинстве своем может унизиться, а надо брать в соображение лишь ту высоту духа, на которую он может подняться, когда придет тому срок»43. Ахӕм хуызы каст адӕммӕ Гино дӕр — тохы сӕ хъару ӕмӕ сӕ зонд сӕхи тыхджынӕй куыд равды-стой, уый зыны йӕ лирикӕйы. Куыцыкк ӕмӕ Бӕстырӕсугьд дӕр сты адӕмӕй, сӕ удыхъӕды ис ад-ӕмы хуыздӕр миниуджытӕ. Гино революционер уыд, йӕ зондахастмӕ гӕсгӕ ӕцӕг амонд ӕмӕ сӕри-барӕн ссарӕн ис иу геройы сгуыхтӕй нӕ, фӕлӕ ӕппӕтадӕмон тохӕй. Уыцы хъуыдыйы сӕраппонд поэт бӕрӕг бӕрцӕй халы кадӕджы спецификӕ: Арап-пыстоны царды нывтӕ, мӕгуыр ус Гӕгӕт ӕмӕ хъал ӕхсинты быцӕу, Гӕгӕты куырыхон хъуыдытӕ къабӕзтӕ кӕнынц сюжеты магистралон хахх. Уый фӕстиуӕгӕн та ныллӕгдӕр кӕны эпикон архайды зӕлынад.
Ӕмткӕй Куыцыччы фӕлгонц у эпикон, ӕххӕст у адӕмон геройты хуыздӕр ӕууӕлтӕй. Автор йӕ ге-ройӕн дӕтты комкоммӕ характеристикӕ: чысыл Куыцыкк у «хъазуат гуырд», «ӕндонӕхсар хъӕбатыр», «хорз Куыцыкк» «хъӕбатыртӕй хъӕбатырдӕр». Ацы эпитеттӕй иутӕ сты традицион (чысыл, хорз), иннӕтӕ сты авторы неологизмтӕ (ӕндонӕхсар), дывӕрсыг эпитеттӕ дӕр сты Гинойы поэтикон арӕ-
43Д о с т о е в с к и й Ф. М. Дневник писателя. Избранные страницы. — М.: Современник, 1989, 365 ф.
338
зтытӕ. Куыцыкк куы бамбары йӕ нысан, уӕд уый сӕраппонд снывонд кӕны йӕ цард. Уый хъуыды кӕны афтӕ: «Кӕм хъӕуа тох, хъӕуа мӕлӕт, уым ратдзыстӕм нӕ царды бон». Уый тӕрсы худинагӕй, йӕ зӕрдӕ йӕхиуыл куы худа, уымӕй. Уый рыцарау ӕххӕст кӕны уарзон чызджы фӕндон. Йӕ цард ӕмӕ йӕ хъуыддагӕн тӕссаг вӕййы, уӕддӕр йӕ бон нӕу, зӕронд усӕн цы дзырд радта, уый фӕсайын. Йӕ балцӕмбал ӕй мӕгуыр адӕмы фос ратӕрыныл куы ардауы, уӕд рӕстӕвзарӕг герой уайдзӕфты бын фӕкӕны зӕронд Аслӕны. Уый йӕ сӕрмӕ нӕ хӕссы йӕ адӕмы фосрӕгъау знӕгтӕй сусӕгӕй ӕмӕ ӕнӕ хӕстӕй ратӕрын. Уый у рӕдау — йӕ тӕлӕт иууылдӕр байуары адӕмӕн. Уый рыцарау узӕлы йӕ бӕхыл, аргь кӕны йӕ хотыхтӕн. Уый фидар хӕцы ирон ӕгьдауыл, адӕмон этикетыл: геройӕн йӕ кайысты кӕрты амӕлын у стыр худинаг, уыцы хъуыды мӕлӕтдзаг лӕппуйы уӕнгты бауагьта фӕстаг тыхтӕ, Куыцыкк сыстад, сбадт йӕ бӕхыл ӕмӕ амард дард быдыры. Адӕймагӕн тых ӕмӕ ӕхсар дӕтгы ӕфсарм, стыр нысан.
Кадӕджы ирдӕй зыны адӕмон гуманизм. Ахуыр-гӕндтӕ зӕгьынц: «Одна из главных тем немецкой баллады — это торжество справедливости, возмездие, которое неизбежно настигает преступника, нарушителя священных норм гуманности и народной морали»44. Уый, кӕй зӕгьын ӕй хъӕуы, канд немыцаг балладӕты миниуӕг нӕу. Ахӕм хатдзӕгмӕ нӕ ӕркӕндзӕн ирон фольклор дӕр. 20-ӕм азты уыцы
44Ф р а д к и н И. Предисловие // Немецкие баллады. — М.: Детская литература, 1958, 8 ф.
339
хъуыды загьта Бекъойты Георги, «Иунӕджы кадӕг» ӕмӕ «Ӕфхӕрдты Хӕсанӕ» ӕвзаргӕйӕ. Уый фыста: «Примитивная мысль эпоса о доле одинокого, за которого некому заступиться, использована автором для выражения высочайшей моральной идеи — о вечности и непреложности правды и справедливости»45. Уыцы хъуыды сӕйраг у Гинойы кадӕджы дӕр, фӕлӕ йын советон поэт радта арфдаер социален мидис. XIII-ӕм хайы Гӕгӕт Куыцыччы хъазуат хоны рӕстӕвзарӕн ӕмӕ зӕгъы, искӕй хардзӕй цӕрын, искӕй ӕфхӕрын тыхгӕнӕгӕн ӕнцой ӕмӕ амонд кӕй нӕ дӕттынц, уыцы намысон хъуыды.
Бӕрзонд у адӕмы этикон ӕмбарынад. Уый домы бӕрц зонын фыдракӕнд ӕмӕ тӕрхоны барӕнтыл; уыдон хъуамӕ уой ӕмуӕз. Хӕсанӕ нӕ байхъуыста рӕстдзинады хъӕлӕсмӕ, ӕгӕр ныццагъта Мул-дартӕй, фехӕлдта бӕрцы барӕнтӕ, йӕ мӕлӕтӕй сраст кодта йӕ азым. Масты фӕдыл ацыд Бӕстырӕсугьд дӕр. Куыцыччы бафтыдта сылгоймӕгты ӕвирхъау ӕфхӕрыныл, уыцы архайдӕй азым хауы сӕ дыууӕмӕ дӕр, ӕмӕ уый аххосӕй ӕрцыди сӕ мӕлӕт. Фӕлӕ ӕнусон у Куыцыччы рӕстӕвзарӕн сгуыхт. Ӕнусон у Куыцыкк ӕмӕ Бӕстырӕсугъды уарзондзинад — уымӕн символов ӕвдисӕн, сӕ ингӕнтыл цы дыууӕ бӕласы ӕрзади, уыдон. Ацы поэтикон мотив у иттӕг рагон, ис бирӕ адӕмты фольклоры, зӕгъӕм, берд-зенаг миф «Филемон ӕмӕ Бавкидӕ»-йы, югославий-аг балладӕ «Омер ӕмӕ Мейрима»-йы, шотландиаг
45Б е к о е в Георгий. Литературно-критические статьи. — Цхинвал, 1982, 70—71 ф.
340
балладӕ «Рӕсугъд Маргарет ӕмӕ уӕздан Вильям»-ы46.
Гино уыд зарӕджы дӕсны. Йӕ кадӕджы ӕвӕры ӕмӕ ӕвзары аивады темӕ дӕр. Ӕфхӕрд ӕмӕ ӕрфхӕрӕг иу зарӕг нӕ кӕнынц — ацы эстетикон хатдзӕг ирдӕй зыны кадӕджы. Бӕстырӕсугьд, йӕ адӕм ӕфхӕрд куы уыдысты, уӕд йӕ аивады ӕвдыстӕ адӕмы хъыгтӕ, дӕлдзиныг адӕмы ӕлгьаг ӕууӕлтӕ, бӕллыдтохгӕнӕгадӕймагмӕ. Куыцыккадӕмы знад-жы ӕфсондзӕй куы фервӕзын кодта, рӕстдзинад куы ’рцыд, уӕд аивта йӕ зарӕг: «Ныззары уый, — кӕй нӕ у сӕфт лӕджы хъару, кӕй ыскӕсы фыдызна-гыл ӕфхӕрды цӕст. Кӕй басӕтты фыдгулы ’хсар... куыд фервӕзы, куыд раппары ӕфхӕрд дзыллӕ уӕззау ӕфсондз...» Зарӕджы мидис ӕвзӕры царды уавӕртӕй. Тыхбары наци ӕмӕ чысыл нацимӕ вӕййы хицӕн проблемӕтӕ ӕмӕ сӕ зарджытӕн дӕр вӕййы хицӕн мотивтӕ. Афтӕ ӕвдыст цӕуы хъуыддаг Гинойы кадӕджы дӕр: Араппыстоны кӕнынц ӕндӕр зарджытӕ, хӕссынц ӕндӕр таурӕгътӕ ӕмӕ ӕмбисӕндтӕ — хъал сты ӕмӕ кӕнынц хьал ныхӕстӕ, стауынц ӕлдариуӕг. Афтӕ у царды сконд: социален фӕлтӕртӕй алкӕмӕн дӕр ис йӕхи идеологи, алчи дӕр хъахъхъӕны йӕ къласы интерестӕ. Залымӕн ис кадгӕнӕг поэт, лӕгмарӕн ис сӕрылхӕцӕг тӕрхоны лӕг, эксплуататортӕн дӕр разыны идеологон хъузӕттӕ. Ӕрмӕст гени ӕмӕ хъайтары бон у объективен рӕстдзинад дзурын. Адӕмон зарӕггӕнджыты тыххӕй поэт Людвиг Уланд йӕ балладӕ «Проклятие певца»-йы зӕгьы:
46Э о л о в а арфа. Антология баллады. — М.: Высшая школа, 1989, 173 ф.
341
Они поют и славят высокую мечту, Достоинство, свободу, любовь и красоту, Все светлое, что может сердца людей зажечь, Все лучшее, что может возвысить и увлечь47.
Ахӕм уыд Гинойы поэзи, ахӕм уыд Бӕстырӕсугь-ды аивад дӕр. Ахӕмтӕ уыдысты нӕ фыдӕлты та-урӕгътӕ ӕмӕ зарджытӕ: «Фӕхъусӕм сӕм. Фӕцин кӕнӕм. Фӕкӕуӕм сӕм...».
Кадӕг 20-ӕм азты мыхуыры нӕ рацыд. Ӕвӕц-цӕгӕн, хицауад Гиномӕ кӕй хъызыд, уый аххосӕй. Нӕй йын автограф. Баззад ӕрмӕст машинкӕйыл мыхуырӕй. Уымӕ гӕсгӕ нӕ зонӕм, авторы цӕттӕ куыст у ӕви сауфыст вариант у, уый. Хицӕн бынӕттӕ цыма редакци кӕнинаг сты, афтӕ зыны. Фӕлӕ ӕмткӕй уацмыс у хъомысджын ӕмӕ аив. Раиртаси-наг кадӕджы стихарӕзт — уый у алӕмӕты фӕзынд ирон поэзийы. Бердзенаг ӕвзаг йӕ хъару гекзаметры куыд равдыста, афтӕ ам йӕ тыхтӕй хъазы ирон ӕвзаг, стыр фурдау цӕуы сӕрибарӕй, кӕм аив зӕлгӕ, кӕм нӕргӕ-уыраугӕ.
Кадӕджы поэтикӕйы ахъаззаг сты фӕлхатӕнтӕ. Синонимтӕ бырсынц фӕд-фӕдыл, аразынц рӕзгӕ градаци ӕмӕ арфӕй-арфдӕр кӕнынц хъуыддаджы мидис. Арӕхдӕр уыдон вӕййынц миногонтӕ (эпи-теттӕ): «Зындгонд уыдис уый барӕгӕй: ӕнӕфӕстиат, ӕнӕфӕсайд, хъазуат ӕмбал, ӕндонӕхсар». Афтӕ арӕх дзы ӕмбӕлы мивдисджыты синонимон рӕгь дӕр: «Чъыллипп кӕнынц, куы рахъазынц, ӕрдугъ кӕнынц емылыктӕ».
47Э о л о в а арфа. Антология баллады. — М.: Высшая школа, 1989, 320-321 ф.
342
Кадӕгӕн эмоцион тых дӕттынц риторикон фар-стытӕ: «Кӕдӕм цӕуы йӕ сау ӕфсургь? Кӕдӕм хӕссы йӕ барӕджы? Кӕдӕм лидзы Азнауырты рӕсугьдцӕрӕй ӕндонӕхсар чысыл Куыцыкк?» Фар-стытӕ дӕр цӕуынц фӕлхатгонд ӕмӕ стынг кӕнынц градацийы динамикӕ: «Цы фӕдӕ уый, Азнауырты Бӕстырӕсугъд? Ӕви ды нал ӕфсӕдыс ныр дӕ фӕндырӕн йӕ зарӕгӕй? Сӕдӕ 'взагӕй нӕма загътай ысгуыхтдӕрӕн йӕ хъарутӕ?»
Уацмысы «сӕдӕ 'взагӕй хъырнгӕ-нӕргӕ» хъуысы зарӕг, фӕндыры цагьд. Таурӕгьон радзырды эмоцион тых йӕ тӕмӕны бацӕуын кӕнынц хъарджытӕ. Уыдон иуӕй аразынц национ колорит, иннӕмӕй ӕргом кӕнынц архайджыты ахает ӕмӕ хабӕрттӕм.
Стыр поэзийы хуызӕг сты фосратард ӕмӕ хӕсты нывтӕ. Сӕ хӕдразмӕ автор ӕвдисы геройы хъару, йе змӕлд, йӕ фердӕхт: «Йӕ ехсы цӕф у арвы цӕф. Йӕ бӕхы змӕлд у арвы ‘рттывд». Рӕгьау тӕры ӕмӕ «сӕ фалеты ӕрбакӕны уый зилӕнтӕ». Иунӕг дзырд йӕхӕдӕг у ӕнӕхъӕн поэмӕ, ӕвдисы архайды ӕппӕт вазыгджын процесс, аразы ныв ӕмӕ дзы зыны геройы ӕгӕрон хъару. Ахӕм поэтикон тых хӕссы, герой ӕмӕ фӕдисон ӕфсады хӕст чи ӕвди-сы, уыцы фразӕ дӕр: «Хъазуат Куыцыкк уӕд се ’хегенты куы саразы ыскъӕрӕнтӕ». Поэт кӕлӕнгӕнӕгау дзырд фестын кӕны алӕмӕт, ӕмӕ уый цӕхӕртӕ скалы зынаргь дурау ӕппӕт тигътӕй.
Тыхджын поэтикон тӕлмӕнтӕ нын дӕтты бӕхты згъорды ныв: «Хуыррытт кӕнынц бӕхты фындзтӕ. Цъыллинг кӕны бӕхы къӕдзил...»
Хуымӕтӕджы йӕ нӕ фӕлхатт кӕны автор — зоны йын йӕ тых ӕмӕ дзы ӕвдисы архайды дӕргьвӕтин
343
рӕзт. Хуызджын, цӕстуынгӕ ӕмӕ зӕрдӕисгӕ сты хӕсты нывтӕ ХП-ӕм хайы.
Арв бахгӕны уым барджытӕй. Ӕрбафсӕрынц...
Сӕ хъӕлӕба, сӕ уынӕрӕй кӕд нал хъуысы Мӕргъты уасын. Ӕгас уӕлдӕф куы байдзаг ис Хӕстон хъӕртӕй, мӕстджын хъӕртӕй. Ӕрбафсӕрынц...
Уынӕм фӕдисонты хъаруджын бырст. Поэт эпизоды хӕйттӕ бӕтты композицион хъомысджын фӕрӕз эпифорӕйӕ — иухуызон кӕрӕттӕй, уыдон ӕвдисынц змӕлд ӕмӕ тых, тайфун-тымыгьау хӕссынц ӕмӕ ӕфтауынц тас. Нӕ тӕрсы ӕрмӕст патриот хъай-тар. Цымыдисаг у Куыцыччы мидмонолог. Мӕлӕт тӕссаг нӕу, тӕссаг у худинаг. Тӕссаг у адӕм ӕмӕ фыдыбӕстӕйы раз хӕс нӕ сӕххӕст кӕнын. Цицерон нымайы номдзыд ромӕгты сгуыхтытӕ ӕмӕ фыссы, зӕгьгӕ, уыдон мӕлӕтӕй нӕ тарстысты ӕмӕ кады мӕлӕт уымӕн райстой48. Афтӕ уыд Нарты этикон зондахаст дӕр: «Нӕ нӕ хъӕуы ӕнусты цард, ратг нын ӕнусты кад!» Афтӕ хъуыды кӕны адӕмон хъайтар Куыцыкк дӕр: «Кӕм хъӕуа тох, хъӕуа мӕлӕт, уым ратдзыстӕм нӕ царды бон».
Гино йӕ кадӕджы скодта нӕртон геройы фӕлгонц. Бӕстырӕсугьд йӕ уындӕй сӕвзӕрын код-та ӕнӕмӕлӕт уарзт, йӕ зонд ӕмӕ йӕ зӕрдӕйы рухсӕй — бӕрзонд патриотон ӕнкъарӕнтӕ. Уыдонӕй сӕнтыст идейӕ. Цӕрӕццаг идейӕ куы уа, уӕд ын уыдзӕн ӕххӕстгӕнджытӕ. Стыр нысанмӕ фӕнда-гыл лӕг сырӕзы ӕмӕ свӕййы герой. Уый тохы
^Цицерон Марк Туллий. О презрении к смерти // Избранные сочинения. — М.: Худ. литература, 1975, 237 ф.
344
вӕййы ӕхсарджын ӕмӕ ӕнӕсӕттон, амӕлы, фӕлӕ цӕргӕйӕ баззайы адӕмы зӕрдӕты, зарджыты ӕмӕ кадджыты. Поэт хуымӕтӕджы нӕ зӕгьы: «Мыггагмӕ уа сӕ ном сыгъдӕг — бӕгьатыртӕн...» Уый у адӕмы фӕндиаг, ӕмӕ йын ӕвдисӕн сты истори ӕмӕ поэзи.
IV
Гино дзӕвгар ныффыста къаннӕг радзырдтӕ дӕр. Уыдоны ӕвдыст цӕуынц царды скъуыддзӕгтӕ, хӕст ӕмӕ ӕрвылбоны цаутӕ. Бӕлвырд сӕ зыны, автор ӕрдз ӕмӕ хуымӕтӕг адӕймагмӕ цы уарзон зӕрдӕ дары, уый. Гыццыл нывты дӕр раргом вӕййы фыссдеджы зондахаст, рӕстдзинад ӕмӕ фида-уцыл иттӕг ӕнувыд кӕй у, уыцы фӕрныг миниуӕг.
Фыссӕджы прозаикон уацмыстӕ сӕ жанртӕм гӕс-гӕ сты алыхуызон: таурӕгьтӕ, таурӕгьон ӕмбисӕндтӕ (притчи), радзырдтӕ — новеллӕтӕ. Се ’ппӕт нӕ лӕу-уынц иу аивадон ӕмвӕзадыл, сӕ иуӕй-иутӕ зынынц эскизон нывтау. Фӕлӕ поэты хицӕн уацмыстӕ хау-ынц ирон прозӕйы хуыздӕр ӕнтыстытӕм. Раст зӕгь-гӕйӕ, Гино йӕ прозӕйы дӕр поэту. «Бӕстырӕсугьд», «Тауыче», «Цӕр!», «Арӕбиаты Гуыргъохъ», «Аххос» — уыдонӕн схонӕн ис прозӕйӕ фыст поэмӕтӕ.
Ирон фольклор ӕмӕ литературӕйы зынгӕ бынат ахсы фӕндырдзӕгъдӕджы хъысмӕт49. Уыцы темӕ иудадзыг ӕндӕвта Гинойы дӕр. Уый стыр аргь код-та аив дзырды зӕрингуырдтӕн, — поэт ӕмӕ
*ДжыккайтыШ. Уацтӕ. — Орджоникидзе: Ир, 1986, 328 ф.
345
кадӕггӕнӕгӕн. Брытьиаты Елбыздыхъойы тыххӕй зӕгъы: «Чысыл дзыллӕтӕн ахӕм иугай лӕгтӕй у ӕндӕр дзыллӕйы ’хсӕн сӕ кад, сӕ ном». Раст зӕгьы нӕ поэт. Томас Карлейль поэтты хуыдта пехуым-партӕ ӕмӕ Хуыцауы ӕмсӕр лӕгтӕ. «Да, поистине великое дело для народа — обладать явственным голосом, обладать человеком, который мелодичным языком высказывает то, что чувствует народ в своем сердце»50. Ирон адӕмӕн сӕ зӕрдӕйы хъӕлӕс фӕстаг сӕдӕ азы сси Къостайы «Ирон фӕндыр». Фӕлӕ ӕнусты дӕргъы уыцы фарны хъуыддаг ӕххӕст код-той Сырдоны дыууадӕстӕнон, Ацӕмӕзы сызгьӕ-рин уадындз, ӕнӕзонгӕ Орфейты фӕндыртӕ.
Аивады дӕснытӕм Гино каст романтизмы цӕстӕнгасӕй ӕмӕ сын ӕппӕт сфӕлдыстадон уӕл-монцӕй поэтизаци кодта сӕ курдиат. Сӕ аивад уымӕ каст ӕрвон диссаг, алӕмӕт ӕмӕ хурон фарн. Поэт ӕмӕ поэзийы темӕ иттӕг ӕхцон уыд романтиктӕн: «Она выражает характерное для романтизма представление о поэзии как средоточии высших ценностей жизни, о безграничном могуществе поэтического слова»51. Гинойӕн дӕр поэзи у царды фидауц, уый поэтикон ныхас ӕмӕ музыкӕйы хаты ӕгӕрон тых, рухс ӕмӕ рӕсугьддзинад.
Гино йӕ ахает ӕмӕ йӕ хъуыды нывӕфтыд кӕны новеллӕ «Бӕстырӕсугьд»-ы. Уацмыс у гимн курдиатӕн, ӕмӕ йӕхӕдӕг дӕр зӕлы музыкӕйау. Ис ын хъӕлдзӕг,
5"К а р л е й л ь Томас. Теперь и прежде. — М.: Республика, 1994, 94 ф.
5|Г у г н и н А. Романтический челн в бурных волнах истории...// Уланд Людвиг. Стихотворения.—М.: ХЛ, 1988, 15-16 ф.
346
комедион райдайӕн, фӕлӕ уымӕй райрӕзы драмон сюжет. Хуымӕтӕг мӕгуыр лӕппу уыд зӕрдӕхьӕлдзӕг, йӕ цин йӕ хьуыдыйыл фӕуӕлахиз, ӕмӕ йӕхицӕй рап-пӕлы. Йӕ хӕлар ыл бахуды. Лӕппу йӕ ныхас нал ба-саста, хиппӕлой разына, уый йӕ сӕрмӕ не схаста ӕмӕ ацыд йӕ бӕллицы фӕдыл. Зын хъуыддаджы бацыд Канаты Афӕхъо. Тӕссаг ын уыд фыддӕр худинагӕй. Фӕлӕ йӕ зӕрдӕйы баиу сты уарзт ӕмӕ сӕрыстырдзи-над, уыдон ӕй разӕнгард кӕнынц фӕлварӕнтӕм, йӕ лӕгдзинад ын дӕтты ныфс, ӕмӕ цӕуы йӕ хъысмӕт ӕвзарынмӕ. Цӕуы курӕг, ӕвзӕрст лӕппуты ӕнӕ дзу-аппӕй чи здахы, уыцы Бӕстырӕсугьдмӕ.
Фыццаг бакастӕй Афӕхъо зыны къуыдипп ӕмӕ тыхлӕг. Бахауы зын ӕмӕ дыдзӕхсӕн уавӕры. «Бады уазӕгдоны уӕлладжырон усгур лӕппу, фыдконд, фыдцъылыз Канаты Афӕхъо ӕнкъардӕй...» Бӕгуы-дӕр, фӕндиаг никӕмӕн у ахӕм усгур. Чызгджын — барджын, уӕлдайдӕр хъӕздыг ӕмӕ хъал бинонтӕ. Мӕнг цин бирӕ нӕ хӕссы: ӕгад у ӕнӕхъуаджы уазӕг. Йӕ уавӕр цӕуы фыддӕрмӕ. Сӕмбӕлд хӕдзары ӕндӕр усгур — кӕсгон ӕлдары фырт Рашид. Уӕд бынтон ферох ис Афӕхъо йӕ фысымтӕй. Ам зыны иу хъуыддаг: ирон лӕппу у сӕрыстыр ӕмӕ ӕгьдауджын, йӕ бон нӕу ирон этикет халын — уазӕджы ӕфсарм ӕй нӕ уадзы сусӕгӕй ацӕуын, тӕргай кӕнын ӕм кӕсы ӕгады хос йӕхицӕн дӕр ӕмӕ йӕ фысымтӕн дӕр. Ахӕм уавӕры уыд Нарты Сослан дӕр уӕйгуыты хӕдза-ры, Хуры чызг Ацырухсмӕ курӕг куы ’рцыди, уӕд. Нӕрӕмон Нарт уӕд йӕ фӕндон загьта фӕндыры цагъдӕй. Афӕхъойӕн дӕр фӕндыр разынд «удфӕл-ӕууӕн хос».
Рӕзы радзырды ӕлвӕст архайд. Йӕ кульминаци у
347
Афӕхъойы кадӕг — музыкӕйы апофеоз. Авторы ны-хас рахызт ӕмдзӕвгӕтӕм, радзырд фестад поэмӕ. Раргом лӕппуйы зӕрдӕ — рӕдау, сыгьдӕг, уӕздан адӕймаджы хъӕздыг миддуне. Аивад сӕтты эгоизмы тых, зыд ӕмӕ кӕрӕфы монц, уӕлахиз кӕны исбоны хъомысыл. Ӕрыхъуыстой адӕм уарзты зарӕгмӕ. Фе-рох бонджын усгур. Афӕхъо аргъӕутты геройау фестад рӕсугъд ӕмӕ бӕллиццаг Адӕймаг. Ӕмӕ йӕм Бӕстырӕсугьд «барвыста фӕндондзинады ныхас». Аивады уӕлахиз Гинойы эстетикӕйы нысан кӕны фидауц ӕмӕ рӕстдзинады уӕлахиз. Адӕймаг рӕсугъд ӕмӕ хъӕздыг у йӕ удыхъӕдӕй, йӕ зонд ӕмӕ лӕгдзи-надӕй — ахӕм у Гинойы гуманистон хъуыды, йӕ эти-кон хатдзӕг.
Гино уыди лӕгдзинады зарӕггӕнӕг. Поэт арф ир-тасы ирон характеры ӕууӕлтӕ. Ирон лӕджы кур-диат нын ног хуызы ӕргом кӕны новеллӕ «Цӕр!». Автор ӕвдисы хохаг ӕвадат царды нывтӕ. Уавӕртӕ уыдысты уӕззау ӕмӕ карз. Уыдон «бырстой адӕмы ныфс, адӕмы цонджы хъару ӕмӕ сӕ зонды ӕхсар...» Адӕймаг уым иудадзыг уыд тӕссаг уавӕры, тарст ӕрдзон тыхтӕй ӕмӕ табу кодта уӕлӕрдзон тыхтӕн — Хуыцау ӕмӕ зӕдтӕн. Гино ӕргом кӕны мӕнгуырны-нады ӕвзӕрӕнтӕ, фӕлӕ уыимӕ иртасы бӕрӕгбонтӕ ӕмӕ куывдты нысаниуӕг дӕр: адӕм «цӕхх-кӕрдзын ӕнӕвгьау лӕвӕрдтой кӕрӕдзийӕн. Уымӕ гӕсгӕ зӕрдӕйӕ >кодтой кӕрӕдзимӕ хӕстӕгдӕр». Фӕлӕ Гино реалист у, хаты царды фӕзындты ныхмӕвӕрд ӕууӕлтӕ. Куывд нуӕзтӕй у, нуӕзт фыдбылыз у, ӕркӕны трагикон фӕстиуджытӕм. Ахӕм траги-кон цау ис ацы новеллӕйы сюжеты дӕр. Нуӕзты азарӕй ӕрцыд лӕгмард.
348
Фӕлӕ Гино уымӕй нӕ аразы таурӕгь. Фыдракӕнд поэтӕн у ӕрмӕст архайды цырв. Поэт кадӕг кӕны лӕгдзинад ӕмӕ ӕгьдауыл. Ног хуызы иртасы туг исы-ны проблемӕ. Фӕмард уӕлладжырон лӕппу Тӕхон-ты Мысырби. Баззад ын ӕфсымӕртӕ, уыдонӕй иу — адӕмӕн ӕмбисонд хъару, ӕхсар ӕмӕ арӕхстӕй. «Уый уыдис Тӕхонты Мулдан», — зӕгьы сӕрыстырӕй Гино. Бӕгуыдӕр, сӕрыстыр у поэт йӕ геройӕ — ирон хъайтар лӕппуйӕ. Мулдан ныллӕууыд тугисӕджы фӕндагыл, мӕсыгӕй ӕддӕмӕ ракӕсын нал уадзы Пхалӕгаты Къомбохы, «амалтӕ арӕзта туджджынтӕн батых кӕнынӕн». Фӕлӕ йӕ къух не 'ххӕссы дуры гуыбынмӕ. Уӕд Мулданмӕ фӕзынд хинӕйдзаг фӕнд йе знаджы ӕддӕмӕ расайынӕн. Ам сюжет бацыд йӕ рӕзты тӕмӕны, ам поэт бахӕццӕ йӕ сӕйраг дзури-нагмӕ.
Быцӕу райста ног хуыз. Мулдан сайы: «Къом-бох, дӕ хӕрзӕггурӕггаг мӕн: амардис Тӕхонты Мулдан!» Нӕ бацин кодта Къомбох. «Сӕр къулыл ныххо-ста. — Хӕрзбын куы бадӕн уӕдӕ, хӕрзбын!» Цы ’рцыд, цӕуылнӕ у ӕхсызгон Къомбохӕн йӕ фыдгу-лы мард? Гино ам фӕлгьауы, иуӕй, ирон царды ӕууӕлтӕ, иннӕмӕй та, ӕнусон этикон домӕнтӕ. «Мулдан саг лӕг у, — уый «бӕззыдис знагӕн дӕр ӕмӕ хӕларӕн дӕр,— зӕгьы тыхст адӕймаг. — Уый мӕ кӕнӕ акодтаид маргӕ, кӕнӕ бакодтаид мемӕ фидау-гӕ. Ныр амардис уый, баззадысты иннӕтӕ. Марын уыдонӕн ӕз нӕ бакомдзынӕн, фидауцы (фидыды) тыххӕй та мын уыдон нӕ ратдзысты дзуапп. Ӕмӕ бынты-бын куы бадӕн!» Афтӕ амыдтой Къомбохӕн йӕ уавӕр ӕмӕ ирон ӕгьдау.
Уӕздан ныхас арф хъары ирон лӕджы зӕрдӕмӕ.
349
Хъайтар ӕмбары хъайтары зӕрдӕ. Бамбӕрста ӕнӕр-цӕф Мулдан йӕ туджджыны тыхст, йӕ зондахаст. Цард зынаргь у, фӕлӕ Къомбохмӕ цӕрӕнбонты тудж-джынӕй цӕрынӕй мӕлӕт хуыздӕр кӕсы. Цӕрынӕн дӕр ӕмӕ мӕлынӕн дӕр фӕтк ис. Къомбох бӕллы фидауынмӕ — уымӕн та хъӕуы куырыхон зонд ӕмӕ фидар зӕрдӕ. Ӕрфӕлмӕн тызмӕг ирон лӕг Мулданы ӕндон зӕрдӕ, ацыд рухс зовды фӕдыл. Йӕ тудж-джынӕн радта дзырд ӕмӕ ӕууӕнк, расидт ӕм хибар ранмӕ, ӕмӕ кӕрӕдзийӕ загътой ӕфсымӕртӕ. Тыз-мӕг ӕгьдауыл фӕуӕлахиз уӕздан ӕгьдау, мӕлӕты ба-саста цард. Мастисыны монцӕй бӕрзонддӕр разынд ныббарыны ӕнкъарӕн. Уӕдӕй фӕстӕмӕ дыууӕ ӕрдхорды «кодтой кӕрӕдзийӕн уӕздандзинады уӕл-дай хӕйттӕ». Къомбохы мӕсыг «адӕмӕн ӕвдисӕн у, уыцы дыууӕ лӕджы сӕ фӕстагӕттӕн цы фидауц ныу-уагьтой, ууыл».
Арф у мӕсыджы фӕлгонцы аивадон ахадындзинад. Уый нын, фыццаджыдӕр, ӕвдисы цауы таурӕгьон мидис. Дыккагӕй та, уый у ӕгьдау, фидауц ӕмӕ лӕджыхъӕды символ. Уацмысы райдианы Гино дзу-ры, ӕвадат цард адӕмы зонд ӕмӕ хъару куыд сӕтты, уый тыххӕй. Фӕлӕ нын таурӕгъы мидисӕй поэт равдыста стыр рӕстдзинад. Зын уавӕрты дӕр адӕм сты ӕхсыст ӕмӕ цардхъом, сӕ зонд рухс у, сӕ зӕрдӕ — рӕдау, сӕ тых — фидар. Контрасты фӕрцы Ги-нойӕн бантыст адӕмы гуманизм ирддӕрӕй равдисын, адӕймаджы стырдзинадӕн кад скӕнын. Уацмыс ӕцӕгдӕр кадӕг у. Йӕ сюжет у ӕндыгьд, йӕ ныхас — цыбыр ӕмӕ ӕлвӕст, ис дзы ритмикон зӕлынад, йӕ алы абзац дӕр у ӕххӕст синтаксисон иуӕг, ӕмӕ дзы зынынц поэтикон строфайы ӕууӕлтӕ: ныв кӕнӕ хъуы-
350
ды вӕййынц логикон ӕгьдауӕй ӕххӕст ӕмӕ кӕронмӕ нывӕст. Кады хъуыддаг ӕмӕ куырыхон сгуыхт домынц поэтикон ӕвзаг, ӕмӕ уацмыс улӕфы поэзийы хъо-мысӕй.
Лӕгдзинад ӕмӕ намысы кадӕг у новеллӕ «Арӕби-аты Гуыргьохъ» дӕр. Уацмысы герой у социален мас-тисӕг, революцийы идеалтыл тохгӕнӕг. Гино йӕ ге-ройы мидцуне равдисынӕн равзӕрста фӕлвӕрд, фӕлӕ рӕстдзӕвин мадзал: архайд цӕуы персонажӕн йӕ мӕлӕты хӕдразмӕ. Уыцы аивадон фӕрӕз ахъаззаг разынд йӕ лирикӕйы — «Сӕумӕрайсом» ӕмӕ «Мӕлӕт»-ы, уый хъомысджын у историон-хъайтарон зарджыты дӕр. Гино ӕвдисы йӕ геройы цардӕй иунӕг эпизод — мӕлӕг ӕфсӕддоны утӕхсӕн. Фӕлӕ уыцы эпизоды къуыбылойау стымбыл сты ӕмӕ стых-стысты геройы удхар, йӕ мысинӕгтӕ, йӕ сагьӕстӕ; афтӕмӕй дзы кӕсӕнау зыны адӕймаджы хъысмӕт, йӕ зӕрдӕйы уаг, йӕ зондахаст.
Архайд цӕуы кӕмдӕр уырыссаг горӕты, рынчын-доны. Ныхас кӕны медициной хо. Уый кӕсы цӕф хӕстонмӕ, уыны йын йӕ хъизӕмар, йе 'нкъарӕнты фӕлхъазӕнтӕ, хаты йын йӕ алы нуары змӕлд. Ахӕм сюжетон арӕзт ахъаз у персонажи психологон уавӕр арф ӕмӕ уӕрӕх ӕвдисынӕн. Гуыргьохъ хӕцыд урсыты ныхмӕ, фӕци мӕлӕтдзаг цӕфтӕ. Хаты йӕ царды кӕрон, фӕлӕ уӕддӕр йӕ зӕрдӕ ӕхсайы йӕ бинонтӕм, цӕрынӕй кӕимӕ нӕ бафсӕст, уыцы сылгоймагмӕ.
Радзырды мидисы зынгӕ хай у геройӕн йӕ цардӕм-балы фыстӕг. Цард вазыгджын у, дзаг у быцӕутӕй ӕмӕ парадокстӕй. Арӕх кӕрӕдзи не ’мбарынц, кӕрӕдзимӕ ӕппӕты хӕстӕгдӕр чи у, уыдон дӕр. Гуыргьохъ иудадзыг уыдис тугкалӕн хӕстыты. Ныр
351
ныллӕууыд йӕ уд исыныл. Йӕ ус та ӕнхъӕлы, зӕгьгӕ, «искуы бады ӕмӕ сестрицӕтимӕ ног царды уынаффӕтӕ кӕны». Арф сты усы гуырысхотӕ, карз — йӕ уайдзӕфтӕ. Ӕнцой йын нӕ дӕтты иу сагьӕс: «...кӕрӕдзи ӕмбарындзинады фарн фӕвӕййы уазал мигьы бын ӕмӕ ферох вӕййы...». Фыстӕджы ав-тормӕ ис йӕхи зондахаст, йӕ зондахастмӕ гӕсгӕ у йӕ логикӕ дӕр. Уый у хуымӕтӕг ирон сылгоймаг, зы-наргь ын сты йӕ къонайы фарн ӕмӕ йӕ уды намыс, хъахъхъӕны йӕ уарзт ӕмӕ йӕ цӕсгомы сыгъдӕгдзи-над, тӕрсы ӕгад ӕмӕ худинагӕй: «...фӕкӕс, ӕмӕ дӕ зӕрдӕ, мӕнӕ исчи урс къулыл цъыфӕйдзаг лӕдзӕгӕй фыдӕнӕн хӕххытӕ куы ныккӕна, уыйау баззайы...». Уый у тӕссонд, дызӕрдыггӕнаг ӕмӕ тӕргайгӕнаг. Цӕмӕн? Уымӕн ӕмӕ къуындӕг у йӕ дуне, йӕ хъуы-дытӕ нӕ цӕуынц къонайӕ дардцӕр, йӕ идеалтӕ нӕ хицӕн кӕнынц ӕрдзон ӕнкъарӕнтӕй. Уыцы ӕууӕлтӕй ӕвзӕры мещанон эгоизм. Уый нӕ зоны йӕ мойы ны-сан, йӕ бон нӕу йӕ цардӕмбалы хъуыддӕгтӕ бамба-рын. Гуыргьохъ та, ӕцӕгдӕр, «ног царды уынаффӕтӕ кӕны», фӕлӕ уый, сылгоймаг цы ног цард ӕнхъӕлдта, ахӕм нӕ уыд.
Уацмысы бӕстон ӕвдыст цӕуы Гуыргьохъы удыхьӕд. Цардбӕллон лӕппу хъизӕмар кӕны, зоны йӕ мӕлӕт, фӕлӕ нӕ сафы лӕджы ӕууӕлтӕ. Фидар у зонд ӕмӕ зӕрдӕйӕ, нӕ цуды йӕ ныфсы мӕсыг. Йӕ къайы «ныхас рӕсугьд нӕ фӕкасти» хомӕ дӕр, ӕхцон нӕ уыд хӕстонӕн дӕр ӕнӕбындур уайдзӕфтӕ хъусын, фӕлӕ Гуыргьохъ ӕмбары сылгоймаджы уавӕр ӕмӕ йӕм азым нӕ хӕссы, бары йын йӕ лӕмӕгьдзи-над. Ӕнӕрцӕф лӕппуйы фӕнды йӕ хабӕрттӕ йӕ бары хайӕн фӕдзурын. Хойӕн фыссын кӕны фыстӕг.
352
Дзуры йын ахӕм ныхӕстӕ: «Ӕз амардтӕн хӕсты нӕмыджы цӕфӕй. Мӕлын мӕ нӕма фӕндыдис. Зна-джы фидар истам мах... Мӕлын тыхстӕй, зӕр-дӕхӕлдӕй... Нӕма фӕцис ӕфхӕрд дзыллӕты тох. Мӕ цӕфтау дӕ мӕтӕй дӕр рыст дӕн: нӕ дӕм аивтон ӕз мӕ зӕрдӕ, фӕлӕ... бузныг!» Уый у хъаруджын ӕмӕ уӕздан лӕджы ныхас. Хъуыдытӕ арт уадзынц, ӕнкъарӕнтӕ ӕхсидынц, фӕлӕ сӕ хъайтар ӕвдисы хиуылхӕцгӕ, нывыл ӕмӕ аив. Гуыргьохъ ӕнувыд у йӕ уарзтыл, бинонты фарныл, фӕлӕ уымӕй ӕну-выддӕр та у йӕ царды нысаныл. Уый йӕ цард радта адӕмы фарн ӕмӕ сӕрибарӕн ӕмӕ зӕгьы сӕрыстырӕй: «Ӕз сӕххӕст кодтон мӕ хӕс, ӕмӕ мӕ нӕ хъӕуы искӕй фӕтӕригьӕд».
Гуыргъохъмӕ ис ӕхсар ӕмӕ ирон ӕфсарм, уыдонӕй фидар у йӕ лӕджыхъӕд. Уацмысы сюжеты ис цӕхгӕр фӕзилӕн, — уый равзӕрд геройы зонд ӕмӕ хъуыдыты логикӕйӕ. Хӕстонмӕ йӕ фыстӕджы када-вар ныхӕстӕ фӕкастысты ӕгӕр сентиментален. Хъайтарон зарӕджы герой йӕ монологӕй ӕхсидын кӕны ӕнкъарӕнтӕ. Гуыргьохъ та у революцийы ӕхсыст хӕстон, ӕхсон дурау у фидар ӕмӕ хиуылхӕцгӕ. Зӕгьы ӕмӕ фӕдзӕхсы: «Мӕ уынгӕг ныхӕстӕ уынджы койаг куы фӕуой, кӕнӕ нӕ сыхӕгты усп.- ■ гп хъарӕджы дзу-ринаг... Ма-иу ныффысс... М., шффысс афтӕ. Фӕлтау-иу ӕм ныффысс цыбыр; «Уарзон сылгоймагӕй бӕрзонддӕр у ӕндӕр хъуыдцаг: фесӕфӕд фӕллойгӕнд-жыты къухӕй ӕввонгхорты сӕр!» Уыцы ныхас Гуыргь-охъӕн йӕ мӕлӕтон уавӕры нӕу хус лозунг, уый у йӕ тохы нысан, йӕ царды социален ӕмӕ этикон хатдзӕг. Гинойы герой у социален тохгӕнӕг, ис ын бӕлвырд национ характер, ирон удыхъӕд, йӕ уарзт у тыхд-
12 Джыккайты Шамнл
353
жын, фӕлӕ йӕ фӕразы арф ӕвӕрын, йӕ бон у идейӕ ӕмӕ адӕмы сӕраппонд йӕ цард раттын. Ахӕм лӕгты фӕрцы нӕ сӕфынц зӕххыл рӕстдзинад, сӕрибар ӕмӕ фарн.
* * *
Зындгонд сты Н. А. Некрасовы базырджын ныхӕстӕ: «Доля ты! — русская долюшка женская! Вряд ли труднее сыскать». Уымӕй фыдцӕр та уыд сылгои-маджы хъысмӕт скӕсӕйнаг бӕстӕты. Ивгьуыд ӕнусы Хъаныхъуаты Инал фыста: «Положение осетинский женщины, как женщины вообще у кавказских горцев, далеко не завидное»52. Уыцы уавӕр ӕнцой нӕ лӕвӕрдта прогрессивен фысджытӕн рагӕй фӕстӕмӕ. Йӕ хъус ӕм лӕмбынӕг дардта Гино дӕр. Сылгоймад-жы хьысмӕт хуызджынӕй нывӕфтыд цӕуы йӕ рад-зырдтӕ «Тауыче» ӕмӕ «Аххос»-ы.
Таурӕгь «Тауыче» фыст у «бакуйаг ӕмбисондмӕ гӕсгӕ». Фольклорон бындур ын кӕй ис, уый бӕлвырд у. Ахӕм сюжет ис Хъазаны тӕтӕрмӕ дӕр: уым йӕ ар-хайджытӕ сты Иван Грозный ӕмӕ бынӕттон рӕсугъд. Гино йӕ уацмысы бацӕуӕны ӕвдисы тыхы дуг, йӕ уавӕртӕ ӕмӕ йӕ тугӕйдзаг фӕстиуджытӕ. Таурӕгъы сюжет у хуымӕтӕг. Ӕгъатыр хан уацары рахаста Сехсе-ваны ханы чызг Тауычейы. Чызджы ӕрдхӕрӕн уындӕй баталынг вӕййы зӕронд ханы зонд ӕмӕ йӕм фӕзыны ӕвирхъау фӕндон: ӕвзонг чызгӕй йӕхицӕн ус скӕнын. Тауыче рӕстӕг ӕдцӕдӕртӕ кӕны: ханӕй домы стыр мӕсыг саразын. Срӕвдз и галуан дӕр, фӕлӕ нӕй
52К а н у к о в И н а л. В осетинском ауле. — Орджоникидзе: Ир,1985, 272 ф.
354
ирвӕзӕн фадат. Уӕд сӕрыстыр чызг ӕгады царды бӕсты равзары кады мӕлӕт: йӕхи раппары мӕсыгӕй.
Ног нӕу таурӕгьы сюжет. Фӕлӕ фыссӕджы ӕн-тыст у уацмысы аивдзинад. Поэт хуымӕтӕг сюжетӕй скодта ӕцӕг кадӕг. Гинойы прозӕ ам дӕр зӕлы по-эзийау. Сюжеты сӕйраг хай райдайы таурӕгьон традицией формулӕйӕ — «Раджы, тынг раджы... ацы ран сырӕзтис иу сахар». (Афтӕ райдайы Къостайы «Кӕуӕг айнӕг» дӕр: «Давно, давно...»). Уацмысы композицией арӕзт афтӕ у, ӕмӕ дзы рефренӕй цӕуы лу ӕрдзон ныв: денджызы уылӕнтӕ хойынц, мӕсыг цы къӕдзӕхыл ис, уый, хъаст кӕнынц кӕмӕйдӕр, цӕмӕйдӕр. Уыцы фӕлхатӕнтӕ цӕуынц фурды уыл-'ӕнтау, тыхджындӕр кӕнынц таурӕгьы эмоцион рӕзт. Иттӕг оригинален ӕмӕ ахъаззаг у радзырды синтаксис: сӕйраттӕ лӕууынц хъуыдыйады кӕрон, хӕссынц логикон цавд. Афтӕмӕй нын фразӕтӕ фӕзмынц, айнӕгыл сӕ дзӕхст кӕмӕн фӕцӕуы, уыцы знӕт уылӕнты змӕлд, сӕ рӕзгӕ уынӕр. Фразӕты фӕлхатгонд цӕуы иу дзырд, кӕнӕ дзы ныххал вӕййынц ӕмхуызон уӕнггӕ: ахӕм градаци арф кӕны ӕнкъарӕнтӕ, рӕзы дзы архайды динамикӕ («Уый зӕрдӕ нӕ хъӕлдзӕг кодгой нӕдӕр аргъӕуттӕ, нӕдӕр зард, нӕдӕр кафт».) Уыцы фӕрӕзты фӕрцы Гино ирдӕй равдыста сылгоймаджы трагикон хъысмӕт, йӕ фарн, йӕ сыгьдӕг намыс ӕмӕ йӕ уды рӕсугьддзинад.
Таурӕгьы композицион арӕзты бафиппаинаг у ноджыдӕр иу миниуӕг. Фыссӕг нын райдайӕны ӕвдисы тыхы дуг, кӕроны та — ног заман. Уыдон сты контрастен нывтӕ. Ног дуг у фидауцы рӕстӕг, сӕрибар фӕллой ӕмӕ бархийы заман. Ахӕм цард уыдис Гинойы социалон бӕллиц.
355
Гино йе сфӕлдыстады хӕстӕгӕй хӕстӕгдӕр цыдис реализмы методМӕ. «Аххос»-ы бӕлвырдӕй зынынц реалистон радзырды ӕууӕлтӕ. Йӕ сюжет ист у цӕцӕны цардӕй. Ӕвзбнг Мисурӕты ӕвӕндонӕй радтой ацӕргӕ хъӕздыг лӕгӕн, базаргӕнӕг Азӕ-мӕтӕн. Чындз сӕмбӕлд йӕ рагбонты зонгӕ лӕппу-йыл. Мисурӕт ӕмӕ студент Хӕсмӕт бамбӕрстой кӕрӕдзи зӕрдӕтӕ. Фӕлӕ раргом сӕ уарзондзинад, ӕмӕ ӕрыгон сылгоймаг йӕхи баппары доны.
Ахӕм хабар арӕх ӕмбӕлы литературӕйы. Фӕлӕ раст у рагон ӕмбисонд: «Трудно по-своему выразить общеизвестные вещи». Хуымӕтӕджы йӕ не ‘рхаста Байрон эпиграфӕн йӕ роман «Дон Жуан»-мӕ. Стыр поэт «ихсыд» сюжетыл снывӕста поэтикон шедевр. Тиной ӕн дӕр бантыст зонгӕ фӕлгӕтты оригинален ныв равдисын. Персонажтӕн сӕ архайд, сӕ митӕ, сӕ удыхъӕд нывӕфтыд цӕуынц реалистон ахорӕнтӕй, сӕ психологон уавӕртӕн ис бӕлвырд мотивтӕ ӕмӕ аххосӕгтӕ. Мисурӕт йӕ сывӕллонӕй кӕм хицӕн кӕны йӕ мӕлӕтмӕ цӕугӕйӕ, уыцы ныв у ирон про-зӕйы бӕрзонддӕр ӕнтыстытӕй. Уацмысы ӕвзагухуыз-джын ӕмӕ колоритон. Композицийы фӕлхатӕнтӕ тыхджын кӕнынц таурӕгьон зӕлынад. Гино сфӕл-дыста ӕнамонд, фӕлӕ удӕй рӕсугъд ӕмӕ хъӕздыг сылгоймӕгты фӕлгонцтӕ. Аивадон хуызы раргом код-та трагикон хъысмӕтты аххосӕгтӕ: социален хӕрам бындурон кӕм у, уыцы царды уавӕртӕ.
* * *
Барахъты Гино уыд разагвды лӕг. Ирон ӕхсӕнадон царды уыд хъаруджын архайӕг, культурой царды — кур-
356
диатджын кусӕг. Уый цард ӕмӕ куыста вазыгджын рӕстӕджы, фӕлӕ ӕмдзу кодта йӕ дугимӕ, зыдта бӕстӕйы историон рӕзт ӕмӕ йӕ домӕнтӕ,— уыдонмӕ гӕсгӕ ӕвзӕрста йӕ фӕндаг. Уӕззау уыд йӕ хъысмӕт, фӕлӕ уый уыди поэт ӕмӕ патриоты хьысмӕт.
357
ХЪАЗУ АТ ОН ЗИУУОН
(Байаты Гаппо)
Рӕстӕг айдӕн у. Цас сыгъдӕгдӕр ӕмӕ растдӕр уа, уыйас дзы дуне зыны бӕлвырддӕр ӕмӕ ирддӕрӕй. Гӕлиртӕ айдӕн ӕрдз дызгъуынтӕ кӕны, рӕсугъд фӕлгонц дӕр гуылмызтӕй ӕвдисы. Цард та худӕнуат нӕу. Уый домы алцыдӕр йе ’цӕг хуызы уынын. Уымӕ гӕсгӕ арӕх бахъӕуы гӕлиртӕ айдӕн лӕгьзытӕ кӕнын. Уыцы ахсджиаг куыст иугӕвдзон нӕ цӕуы нывыл ӕмӕ ӕнтыстджынӕй. Фӕлӕ иу афон уӕддӕр ӕцӕг хуызы разынынц хорз ӕмӕ ӕвзӕр, раст ӕмӕ зылын, разы-нынц бирӕ цӕсгӕмттӕ ӕнӕ гамхудӕй. Уый стыр историон хъуыддаг у. Ахӕм ӕхсӕнадон зиуы махыл дӕр бирӕ хӕстӕ ис. Хъӕуы нӕ бӕрнон ӕмӕ хъазу-атон куыст кӕнын. Дзӕвгар нын ис расткӕнинаг хъу-ыддӕгтӕ. Лӕгӕн раст аргь скӕн, уый канд уӕзданы нысан нӕу, уый нӕ домынц Рӕстдзинад ӕмӕ Бӕсты фарн. Фидӕнмӕ та цӕуӕн ис ӕрмӕст рӕстдзина-димӕ.
ХХ-ӕм ӕнусы райдайӕны Ирыстоны ӕхсӕнадон ӕмӕ культурой царды ӕвзыгьддӕр архайджытӕй иу уыди Байаты Гаппо. Нӕ ахуыргӕндтӕ уыцы заманы истори, экономикӕ, культурӕ ӕмӕ литературӕйыл куы фӕфыссынц, уӕд дзы Гаппойы кой вӕййы
358
ӕнӕмӕнг. Йӕ фӕрсты ничи ахизы. Уый уымӕн афтӕ у, ӕмӕ йын нӕй нӕ историйӕ аппарӕн, ахахх кӕнӕн. Иугӕр афтӕ у хъуыдцаг, уӕд нӕ не ’фсарм, Рӕстдзинад ӕмӕ Бӕсты Фарн домынц уымӕн раст аргь скӕнын. Уый зын ӕмӕ бӕрнон куыстаг у. Ӕз ӕй мӕхимӕ нӕ исын. Хъуамӕ ӕппӕтвӕрсыгӕй бӕстон ӕвзӕрст ӕрцӕуа Гаппойы ӕхсӕнадон-политикон, зо-надон ӕмӕ культурой куыст. Уый бындурыл, — уырны мӕ, — ног хатдзӕгтӕм ӕрцӕудзысты исто-риктӕ, социологтӕ, экономикӕйы дӕснытӕ. Ныр-мӕ та, — фидарӕй зӕгьӕн ис, — йӕ куыст ӕвдыст цыди къӕдзтӕ айдӕны. Ирон разагьды лӕгыл сбадт буржуазен цыфыддӕр националист кӕнӕ та монархисты чъизи ном. Нырыонг Гаппойы тыххӕй раст ныхас зӕгъын бантыст ӕрмӕстдӕр Джусойты На-фийӕн. Сӕрӕн ӕмӕ ӕвзыгъд ахуыргонд зынгӕ ӕхсӕнадон архайӕгӕн аргъ кӕны бӕлвырд фактты бындурыл. Нафи фыссы, зӕгьгӕ, Гаппойы куыст нӕ уыд иугьӕдон, фӕлӕ уӕддӕр Байы-фырт «ӕдзухдӕр лӕууыд демократон позицитыл», «закъоны фӕлгӕтты хӕцыд адӕмы фарс»1.
Ӕз дӕр мӕ хӕсыл нымайын иу къорд фиппаина-джы зӕгьын.
Байаты Гаппо райгуырд 1869 азы 5 сентябрь! Дзӕу-джыхъӕуы. Уыдис Ӕлдаттаты хӕрӕфырт. Схъомыл хорз ирон хӕдзары, ахуыр бинонты ’хсӕн. 1894 азы каст фӕци университет Одессӕйы. Дӕс азы дӕргъы куыста адвокатӕй нӕ горӕты. 1905 азы ӕвзӕрст ӕрцыд горӕты сӕргьлӕууӕджы хӕдивӕгӕй,
’Д ж у с о й т ы Нафи. История осетинской литературы. Книга первая (XIX век). Тбилиси: «Мецниерсба», 1980, 111 ф.
359
1910 азы та сӕргълӕууӕгӕй (городской голова) ӕмӕ дзы куыста суанг 1917 азы онг. Уыцы аз барвӕндӕй йӕхи систа уыцы куыстӕй.
Гаппо, ӕвӕццӕгӕн, разӕнгардӕй сӕмбӕлд Февраль! революцийыл. Паддзахадон Думӕйы номыл йӕ арфӕйы ныхӕсты фыста, зӕгъгӕ, Дзӕуджыхъӕуы арӕзт ӕрцыд ӕххӕстгӕнӕг Комитет, ӕмӕ уый (Комитет) кусджыты ӕмӕ ӕфсӕдты бынӕттон Сове-тимӕ, «йӕ цардыл нӕ ауӕрдгӕйӕ, кусдзӕн ног ӕмӕ сӕрибар Фыдыбӕстӕйы сӕраппонд»2. Бӕстӕ уыд змӕст, уавӕр — вазыгджын. Ӕнцон нӕ уыд бӕлвырд хъуыддагыл ныххӕцын, бӕлвырд ӕхсӕнадон тыхтимӕ ӕмгуыст кӕнын. Гаппойы уыцы аз ногӕй сӕвзӕрстой цыппар азмӕ горӕты сӕргълӕууӕгӕй. Фӕлӕ Гаппо равзӕрста ӕндӕр фӕндаг. «Дзӕуджыхъ-ӕуы горӕты хистӕр Байаты Гаппо йӕ бынат ныууагь-та, — фыстой газетгӕ. — Ныр ӕй, йӕхӕдӕг куыд загьта, афтӕмӕй фӕнды йӕ адӕмы пайдайӕн кусын»3. Гаппо уӕды онг дӕр, йӕ бон цы уыд, уымӕй ар-хайдта адӕмы пайдайӕн, ногуавӕрты йӕм цы пълантӕ уыд, уыдонӕн та сӕ раиртасын ӕнцон нӕу — нӕй нӕм фаг ӕрмӕг.
Мидхӕсты заман Гаппо нӕ уыд активен архайӕг ӕхсӕнадон хъуыддӕгты. Фыдӕвзарӕнты бахаудтой Байаты бинонтӕ. Йе ’фсымӕртӕ ацыдысты хицӕн фӕндӕгтыл: Измаил меньшевиктимӕ, Чермен та ӕрлӕууыд большевикты фыццаг рӕнхъыты.
1920 азы Цӕгат Иры фӕуӕлахиз советон хицау-
2История Владикавказа (1781-1990 гг.). Сб. документов и материалов. — Владикавказ, 1991, 318 ф.
3Ирон газет, 1917, 4 №, 19 май.
360
ад. Уӕд Гаппо ацыд Калакмӕ. Уым цыбыр рӕстӕджы куыста меньшевик Цӕлыккаты Ахмӕты газет «Ног цард»-ы. Газет уадзӕг уыд Ахмӕт ӕмӕ йын, кӕй зӕгьын ӕй хъӕуы, идейон разамонӕг уый уыди. Газеты цыд карз политикой тох советты ныхмӕ. Гаппо дзы фыста фылдӕр литературой хъуыддӕгтыл.
1921 азы Гаппо ацыд эмиграцийы. Ацыд йӕ сӕфты фӕндагыл. Афӕдзы фӕстӕ бафтыд Берлинмӕ. Уым, ӕцӕгӕлон бӕсты, ӕрхуымӕй батыдта йӕ царды бонтӕ. Бирӕ азты куыста университеты, скӕсӕйнаг ӕвзӕггы семинары арӕзта ирон ӕвзаджы ахуыртӕ. Амард 1939 азы Берлины.
Ахӕм у цыбырӕй Гаппойы цардвӕндаг. Уый, куыд хуымӕтӕг зыны, афтӕ нӕу. Бӕлвырд у ӕрмӕст иу хъуыддаг: фидар нӕ уыдысты Гаппойы ӕхсӕнадон позицитӕ, ирд нӕ уыд йӕ социалон зондахаст, ӕмӕ уымӕн бахауд, революцийы тымыгь зӕххы кӕрӕтгы кӕй байтыдта, уыцы эмиграцимӕ. Фӕлӕ, цы сарӕз-та, уыдон ӕцӕг сты, ӕмӕ сын аргь кӕнын хъӕуы объективен ӕгъдауӕй.
Бӕгуыдӕр, Гаппо чиновник уыд. Фӕлӕ уыд ӕвзыгьд адӕймаг, тыхст йӕ адӕмы хъысмӕтыл ӕмӕ йын лӕггад кодта йӕ уавӕртӕм гӕсгӕ, йӕ зонд ӕмӕ йӕ тых куыд амыдтой, афтӕ: кӕм практикой хъуыд-дагӕй, кӕм та рухстауӕг ӕмӕ публицисты куыстӕй. Куыд адвокат, афтӕ ӕнтыстджынӕй хъахъхъӕдта адӕмы бартӕ. Ирӕй, кӕсӕгӕй, цӕцӕнӕй ӕфхӕрд адӕмӕн тӕрхоны, хицауадимӕ быцӕуты Гаппо уыд ныфс ӕмӕ сӕрхъызой. Уыди дзырддзӕугӕ лӕг ӕмӕ хайджын уыд дзыллӕты арфӕтӕй, ӕвдисӕн — сӕ фыстӕджытӕ.
361
* * *
Гаппо хъаруджынӕй мадзӕлттӕ арӕзта ирон ӕмӕ ӕппӕт хӕххон адӕмты экономикой уавӕртӕ фӕ-хуыздӕр кӕнынӕн. 1897 азы уый байтом кодта фыц-цаг ӕхсӕнадон ӕфстӕутты банк. Уыцы банк уыд ахъаззаг ӕххуыс ӕвӕрӕз адӕмӕн. Бонджын пайдаг-ӕнджытӕ тыхст лӕгӕн ӕхца ӕфстау лӕвӕрдтой 30-40 ӕмӕ фылдӕр проценттыл. Паддзахадон банк та ӕвӕрӕз мӕгуыры йӕхимӕ ӕмгӕрон дӕр нӕ уагъта. Ӕхсӕнадон банкӕй афӕдзы ӕмгъуыдмӕ ӕфстау райсӕн уыд 10 процентыл. Фӕстӕдӕр Гаппойы фӕндӕй уыцы уагыл арӕзт ӕрцыд ӕхсӕнадон хор-донтӕ дӕр. Уыцы хъуыдцӕггӕн стыр аргъ кодта Къоста. Уый фыста .1900 азы: «Присяжный поверенный Г. В. Баев заслуживает глубокого сочувствия и поддержки в своих неустанных трудах и заботах о меньшей братии, и не только общества Ольгинского селения, но и всех честных и правдивых осетин»4 5. Уымӕй дӕс азы фӕстӕдӕр, 1910 азы, Гаппойы хъӕппӕрис цӕвиттойнаг кодта Коцойты Арсен дӕр: «Бирӕ фӕхъардта йӕхи Байы-фырт ууыл, цӕмӕй алы хъӕуы дӕр ахӕм банчытӕ сараза, ӕмӕ кӕд комкоммӕ йӕхицӕн нӕ бантысти банчытӕ бирӕ рӕтгы сара-зын, уӕдцӕр уый дзыхӕй бирӕ адӕм бамбӕрстой хъӕу-уон чысыл банчыты пайдадзинад...»3. Иры дыууӕ стыр фыссӕджы уыдтой, Гаппо йӕ хъуыддӕгтӕ кӕм
4Хетагуров Коста. Собр. соч. в трех томах, т. 3. — М., Худ. литература, 1974, 130-131 ф.
5К о ц о й т ы Арсен. Уацмыстӕ. — Дзӕуджыхъӕу: Ир, 1991, 443 ф.
362
фӕлвӕрдта, уым ирон цард хуыздӕрмӕ куьщ ивта, уый.
«Адӕмӕн зӕхх у сӕ дарӕг». Гаппо зыдта уыцы ӕцӕгдзинад, ӕмӕ йӕ куысты сӕр уыд зӕххы хъуыд-даг. Паддзахы хицауад ӕппӕт мадзӕлттӕй архайдта, цӕмӕй хӕххон адӕмы зӕхх суыдаид къазнайы исбон. Уый уыд стонгӕй мӕлӕгӕн йӕ комдзаг йӕ дзыхӕй байсынау. Гаппо уӕд йӕхи равдыста адӕмы сӕрхъы-зойӕ. Йӕ уацты ӕвдыста: уый у ӕвирхъау акци, ӕнӕзакъон тыхми, уый адӕмы ӕвӕры хъазайраг уав-ӕры. Хицауады хӕс у бӕстӕйы экономикӕ рӕзын кӕнын, адӕмы куыстадон фӕрӕзтӕ хуыздӕр кӕнын. Йӕ уац «О введении земского самоуправления в Терской области» рацыд 1901 азы Калачы, стӕй уӕрӕхдӕрӕй, хицӕн брошюрӕйӕ, 1907 азы Дзӕу-джыхъӕуы. Автор фыссы, зӕгьгӕ, «ӕрмӕст бынӕт-тон хиразамынды бындурыл ис фидар конституцион падцзахад саразӕн, раздӕры хӕрзтӕ бахъахъхъӕнӕн ӕмӕ адӕймаджы генийы куыстӕй цардивӕн стыр хъуыддаджы ӕххӕстӕй спайда кӕнӕн»6. Ацы хъуыды актуален у абон дӕр.
Гаппо ӕмбары нӕ бӕстӕйы историон хъысмӕт, йӕ адӕмты экономикой ӕмӕ культурой царды иудзинад, уымӕ гӕсгӕ домы алкӕмӕн дӕр ӕмхуызон бартӕ, рӕзты фадӕтгӕ, бынӕттон уавӕртӕ хынцын. Фыссы: «Действительно, нельзя предполагать, что и в нашем крае может развиваться одна часть населения, когда другая будет влачить жалкое существование, систематически стесняться, а законные ее нужды игнорироваться. Нет, только в дружной совместной созидательной работе, с широким уважением взаим
6Б а е в Г. О введении земского самоуправления в Терской области. — Владикавказ, 1907, 3 ф.
363
ных прав, как граждане общего отечества, мы можем дать населению нашей области завидное существование на лоне этой богатейшей природы, — а такую широкую совместную работу можно только организовать при местном земском самоуправлении, основанном на краевых особенностях»7. Фыссы, зӕгьгӕ, бынӕттон фӕллойгӕнӕг дзыллӕтӕн раттын ^ъӕуы фадӕттӕ сӕ куыстадон ӕмӕ сфӕлдыстадон 'Хъӕппӕрисӕн. Кӕй зӕгъын ӕй хъӕуы, уыцы домӕнтӕн сӕ нысан уыд адӕмты хорздзинад, хохӕг-ты хӕрзӕбон.
Ацы куыстытӕй бӕрӕг у Гаппойы либерален демократизм. Фӕлӕ йын уыцы зондахаст арфдӕрӕй ӕвдисы йӕ уац «К поземельному устройству нагорной Осетии». Уац мыхуыры рацыд цалдаер хатты 1909 ӕмӕ 1911 азты. Автор ӕвдисы: ирон фӕллойгӕнӕг адӕм сты зӕххъуаг, ӕвадат. Ӕрхӕссы историон факттӕ — ирӕтты рагон ӕдыхст уавӕр, сӕ авналӕнтӕ, тыхгӕ-нджытӕ сӕ тыгьд быдыртӕй хӕхты цъассытӕм куыд ассыдтой, уыцы уӕззау цаутӕ. Йӕ рӕстӕджы ма цы зӕххы гӕппӕлтӕй цӕрынц, уыдоныл дӕр къазна хъавы йӕ дзӕмбы ӕрӕвӕрын. Адӕм тыхсынц ӕмӕ хъаст кӕнынц. Арӕзт ӕрцыд къамис. Фӕлӕ халон халоны цӕст нӕ къахы. Къамис — хицауады хъу-зон. Уӕд Гаппо сдзырдта адӕмы бартыл. Раргом кодта — къамис раст не ’взары хъуыддаг. Ӕрымысы уӕлдӕр хицауады указтӕ ӕмӕ уынаффӕтӕ, ӕрхӕссы бынӕттон хицауады акттӕ, ӕвдисы, уыдонмӕ гӕсгӕ ирон адӕмы бар сӕ зӕххыл кӕй цӕуы, уыцы фӕтк. Гаппо нымайы ирӕтты сгуыхтытӕ уырысы ӕфсады
7Б а е в Г. О введении земского самоуправления в Терской области. — Владикавказ, 1903, 9—110 ф.
364
рӕнхъыты ӕмӕ фыссы: «... Уыцы службӕйы, сӕ хӕс ӕххӕст кӕнгӕйӕ, бирӕ ирӕттӕ радтой сӕ цард, — уымӕ гӕсгӕ ирон адӕмӕн ис историон ӕмӕ морален бар, цӕмӕй сӕ домӕнтӕм хъусдард цӕуа хицау-ад ӕмӕ паддзахадӕй»8. Хӕрзгӕнӕг хорз кӕм ары? Гап-пойы ныхӕстӕ абон дӕр дзыназынц рӕстдзинадмӕ.
Гаппойы ӕнкъарӕнтӕ улӕфынц патриотизмы мондӕггӕй. Цымыдисаг у йӕ уац «Нӕ райгуырӕн бӕстӕ Ирыстон»9. Уым уӕлмонцӕй фыссы: «Ды дӕ не стыр ныфс, нӕ ирон дины сӕрӕвӕрӕн, нӕ мӕгу-ыр царды фидар ӕгъдӕнцой, нӕ райгуырӕн бӕстӕ — Ирыстон, урссӕр Кавказы зӕронд зӕрдӕ». Уыцы бӕстӕйӕн йӕ дур, йӕ сыджыт ирон тугӕй ӕлхӕд сты. Уый нӕ мад у, не схӕссӕг. Фыссӕг кӕны куырыхон ныхӕстӕ: «Алы дзыллӕйы амонд дӕр ныхӕст у йӕ райгуырӕн бӕстыл». Уымӕн ӕмӕ «лӕгӕн хъуамӕ уа хӕдзар ӕмӕ къона — фыдӕлты Сафайы бын арт... уӕд ыл лӕджы ном дӕр бады, фидар у йӕ зӕрдӕ, йӕ хъаруйыл ма хъару бафты, адӕмы рӕгьы дӕр ын бы-нат уыдзӕн кӕддӕриддӕр». Гаппо хъӕбӕр ныхас кӕны ӕнӕсӕрфат космополитты ныхмӕ. Сиды Иры зӕхджынтӕм, цӕмӕй сӕ зӕхх уӕй кӕной ӕрцӕуӕг бонджынтӕн нӕ, фӕлӕ нӕхи мӕгуыртӕн, сиды мӕгуыртӕм дӕр, цӕмӕй къордтӕй цӕдис бакӕной ӕмӕ гӕбазгай ӕлхӕной бадилатӕ ӕмӕ иннӕ бон-джынты зӕхх, — уый уыдзӕн «ӕгас дзыллӕйы ку-ыст», уымӕй алчидӕр «амайы фидар мӕсыг йӕ цотӕн». Уыцы фӕдзӕхст у стыр уайдзӕф ӕмӕ ны-
*Б а е в Г. В. К поземельному устройству нагорной Осетии. — Владикавказ, 1911, 15 ф.
’Г а п п о. Нӕ райгуырӕн бӕстӕ Ирыстон. Ног цард, 1907, 16 №.
365
стуан абоны бынхортӕн — нӕ зӕхх уӕйгӕнджытӕн.
Абон дзурӕм: патриотизм ӕмӕ интернационализм ӕмбаст сты. Уымӕн ирд ӕвдисӕн у Гаппойы куыст дӕр. Йӕ сагьӕсы сӕр фыццаджыдӕр ир уыдысты. Фӕлӕ ирон лӕг ӕрдзӕй интернационалист у, ӕмӕ Гаппо иры ӕмрӕнхъ хӕцыд ӕппӕт хохӕгты сӕрыл. Йӕ иу уацы Байы-фырт бӕлвырд фактты бын-дурыл ӕвдисы мӕхъхъӕлон адӕмы уӕззау экономикой ӕмӕ политикой уавӕр, уыдоны социален ӕмӕ национ ӕфхӕрд10. Гаппомӕ гӕсгӕ, хъулгьайӕн сӕ царды хъӕнты аххосӕгтӕ сты мӕгуырдзинад ӕмӕ та-лынг ӕгъдӕуттӕ. Сӕ царды хъуӕгтыл сын уый дзуры зӕрдӕрыстӕй. Гаппо фарст цӕхгӕр ӕвӕры хицауады раз: ӕфхӕрд ӕмӕ ивартӕ нӕ, фӕлӕ скъола ӕмӕ цӕстуарзон ахает вӕййынц адӕмы хӕрзгг:нӕг. Уацы кӕрон автор кӕны арф ӕмӕ раст хатдзӕг. «Канд мӕхъхъӕл не сты, сӕфтмӕ сӕ чи кӕны, ахӕм тӕригъӕддаг уавӕры, хуыздӕр уавӕры не'сты Хохаг Кавказы иннӕ дзыллӕтӕ дӕр, ӕмӕ хъӕуы ахъаззаг культурой куыст райтынг кӕнын сӕ хуырджын хуы-мы. Хохаджы цардмӕ рухс кӕм бахӕццӕ, уым хохаг равдыста, йӕ бон кӕй у Уӕрӕсейы гражданины ном кадимӕ хӕссын, нӕ иумӕйаг фыдыбӕстӕ культурой хъуыддӕгтӕй бӕрзонд кӕнын, уый сӕрвӕлтау йӕ цард дӕттын». Раст у авторы хъуыды: рухсад ӕмӕ куль-турӕ адӕмы кӕнынц сыгьдӕгдӕр ӕмӕ куырыхондӕр. Фӕлӕ ахӕм хатдзӕджы зыны идеализмы тӕваг дӕр. ХХ-ӕм ӕнусы егьаудӕр хӕстытӕ ӕмӕ фыдракӕндтӕ цӕуынц цивилизацийы бӕстӕтӕй.
"’Б а е в Г. К жизни горцев. Ингуши. — Кавказский вестник. Книга ХХП. — Тифлис, 1901, 10 №.
366
Экономикой, хӕдзарадон ӕмӕ политикон фарстытӕ зынгӕ бынат ахстой Гаппойы ӕхсӕнадон куысты. Фӕлӕ уӕдцӕр йӕ царды сӕйраг мидис уыд рухсадон-куль-турон куыст. «Кусын сси ныры заманы дин», — дзыр-дта Гаппо ӕмӕ куыста. 1895 азӕй 1905 азмӕ уыд, «Общество по развитию народного образования среди горцев Терской области», зӕгьгӕ, уыцы ӕхсӕнады ӕнувыд кусӕг— фыццаг йӕ секретарь, стӕй йӕ сӕрдар.
Зындгонд у ирон сылгоймӕгты скъолайы хабар. 60-ӕм азты уый йӕхи хӕдзары байтом кодта Колыты Аксо. Скъола сси сылгоймӕгты ахуырады артдзӕст. 90-ӕм азты райдайӕны хицауад сфӕнд кодта скъола Калакмӕ ахӕссын. Ирон интеллигенци, сӕ сӕргьы Къоста, афтӕмӕй ӕрлӕууыд уыцы ӕбуалгъ фыдракӕ-нды ныхмӕ. Уӕд скъола баззад Ирыстоны, фӕлӕ Къоста хаст ӕрцыд йӕ фыдыбӕстӕй. Бирӕгъ йӕ кӕнон зӕнгыл нӕ уадзы. 1899 азы та хицауад ногӕй ӕхгӕнынмӕ хъавыд уыцы скъола. Уӕд Къоста дыккаг хасты уыд, ӕмӕ скъола бахъахъхъӕнын йӕхимӕ рай-ста Байаты Гаппо. Уыцы сгуыхтӕн ӕмбӕлгӕ аргь кодта Къоста. (Кӕс йӕ уац: «Избави бог и нас от этаких судей»). Раст у Нафийы хатдзӕг: «Официален закъонты фӕлгагтты Гаппо архайдта ныфеджын ӕмӕ ӕвзыгьдӕй, йӕ бон баци къорд ахсджиаг хъуыдда-джы рамбулын адӕмы пайдайӕн ӕмӕ уыдӕттӕй йӕ заманы йӕхицӕн скодта кад ӕмӕ ном»11. Афтӕ уыд, бӕгуыдӕр. Гаппо сси суанг Пӕсӕйы зарӕджы герой дӕр! Архайгӕ та кодта тӕрхоны лӕгау — дипло-матон фӕрӕзтӕй. Чи куыд арӕхсы, афтӕ архайы; сӕйрагдӕр, цы дзы сырӕза, уый у.
ПД ж у с о й т ы Н а ф и. Амынд чиныг, 111 ф.
367
* * *
Ахуырады хъуыддагмӕ Гаппо каст арф ӕмӕ ӕппӕтвӕрсыгӕй. Нысан кодта, зӕгьгӕ, Ирыстоны бирӕ ис дины скъолатӕ, фӕлӕ уыдон ницы бар да-рынц адӕмон ахуырадмӕ. Фыссы: «Ӕрмдӕсныйадыл кӕм нӕ ахуыр кӕнынц, мадӕлон ӕвзаг зонӕн мадзал кӕм нӕ уа, адӕмон зарӕг (поэзи) кӕм нӕ хъуыса, аху-ырадон чингуытӕ ӕмӕ разамонӕнтӕ кӕм нӕй, цӕсту-ынгӕ фӕрӕзтӕй ифтонг чи нӕ у, ӕхсӕнад йӕ цӕст кӕмӕ нӕ дары, адӕмон ахуыргӕнджытӕ кӕм нӕ кусы, ахӕм скъола у, фӕччыгьӕдӕн, у стыр хъуыддаг сафӕн ӕмӕ хисайӕн ӕмӕ нӕ ӕркӕны зӕрдӕриссӕн фӕстиу-джытӕм»12. Ацы домӕнтӕ актуалон сты абон дӕр, уӕдӕй нырмӕ рацыд 90 азы, фӕлӕ фаг ӕххӕст нӕма ӕрцыдысты нӕ ахуырады ахсджиагдӕр хъуыддӕгтӕ.
Мадӕлон ӕвзаджы ахадындзинад ахуырадон процессы Гаппо ӕвӕрдта бӕрзонд. Йӕ цӕстӕнгас ирдӕй зыны, Хъаныхъуаты Алмахситы «Райдиан чиныджы» фӕдыл цы уац ныффыста, уым. Уый домдта, цӕмӕй ирон сабитӕ скъолайы хъусой ӕмӕ зоной нӕ тохы зар-джытӕ, Нарты таурӕгьтӕ, нӕ диссаг аргьӕуттӕ, «нӕ цӕхӕрцӕст Къостайы чиныг «Ирон фӕндыр». Фыс-та: «Сывӕллӕттӕ хъуамӕ фыццаг аз ахуыр кӕной ирон чиныгыл, цӕмӕй ӕнцондӕр ӕмӕ тагъддӕр кӕсыны дӕсныйадыл фӕцарӕхсой...» Уӕд, зӕгьы, уырысса-гау кӕсын дӕр цыбыр рӕстӕгмӕ базондзысты. Гаппо растхьуыды кӕны: «Ӕнӕ уырыссаг чиныг ӕмӕ уырыс-саг ӕвзаг мах хуыздӕр цард не ссардзыстӕм... Уыдон
,2Б а е в Г. О введении земского самоуправления в Терской обл. — 25 ф.
368
нӕ хъӕуынц кӕмдӕриддӕр», фӕлӕ «уырыссаг чи-ныгмӕ ирон чиныг у гом дуар!»13.
Дардмӕ уыдта Гаппо. Зыдта ахуырады нысан. Арф ӕмбӕрста ирон адӕмы царды ӕууӕлтӕ, йӕ рӕзты мадзӕлтгӕ. Гаппомӕ гӕсгӕ, мадӕлон ӕвзагыл ахуы-радӕн йӕ нысан у стыр хъуыддаг: адӕмы национ хиӕ-мбарынад райрӕзын кӕнын, уый руаджы, зӕгъы, «хъуамӕ стыхджын кӕнӕм нӕ астӕу ирондзинады фидӕрттӕ—не ’взаг ӕмӕ нӕ чиныг, нӕ уӕздан ӕгьдӕуттӕ, нӕ хорз ном, цӕсгом, ирон уды рӕсугьд-дзинад, нӕ хъаруйы сахъдзинад, нӕ цыргь зонд, ба-уарзӕм чысылӕй нырмӕ нӕ райгуырӕн бӕстӕ ӕмӕ цӕрӕм не ’ппает дӕр ӕд дзыллӕйы сагьӕсимӕ...»14. Ацы бӕрзонд патриотон хъуыдытӕн сӕ нысан у адӕ-мы фарн, адӕмы фидӕн.
Къӕрцхьус ӕхсины лӕгтӕ, ӕппӕтуынаг Цербертӕ фаудтой ӕмӕ дӕсгай азты рӕгьмӕ нӕ уагьтой фыдӕл-ты ӕгьдӕуттӕ. Ныр та сын агурынц мардӕгасгӕнӕн дон. Гаппо кӕрӕдзийӕ дзӕбӕх иртасы уӕздан ӕмӕ сафинаг ӕгьдау. Цалдӕр уацы ныффыста ирӕд фе-сафыны тыххӕй. Сӕ иуы зӕгъы: «Бирӕ ӕвзӕр ӕгьдӕуттӕ аппӕрстой ирон адӕм. Ныфс нӕ ис, ацы фыдӕгьдау дӕр, бинонты ӕмӕ ӕхсӕнады цард гӕв-зыкмӕ чи тӕры, уый дӕр рӕхджы сӕфт ӕрцӕудзӕн, ӕмӕ нӕ фӕсивӕд сӕ царды хъуыддаг кӕндзысты сӕри-барӕй»15. Гаппо фыдӕгьдӕуттыл нымайы чызг скъӕфын ӕмӕ туг исын. Ахсджиаг фарстытыл дзуры йӕ зындгонд очерк «Нозт марг у» (1908 аз).
,3Г а п п о. «Райдиан чипыг». — Газет «Ног цард», 1907, 10 №.
|4Уый дӕр уым.
,5Б а е в Г. Из жизни осетин. Калым. — Терские ведомости, 1894, 94 №.
369
Гаппо уыд чиныгуадзӕн ӕхсӕнад «Ир» саразыны разӕнгардгӕнӕг, ӕхсӕнады хъазуатон кусӕг. Уый руаджы рухс федтой ирон литературӕйы фыццаг чингуытӕ, уыдонимӕ «Ӕфхӕрдты Хӕсанӕ». Ахъаз кодта «Ирон фӕндыр» рауадзынӕн. Ӕмбырд кодта адӕмон сфӕлдыстад ӕмӕ йӕ уагьта хицӕн чингу-ытӕй. Гаппомӕ гӕлиртӕ айдӕнмӕ куы кастысты, уӕд ын чидӕртӕ фаудтой ацы куыстдӕр, фыстой, зӕгьгӕ, Гаппо халы фольклорон уацмысты стиль, йӕхицӕй сӕм цыдӕртӕ ӕфтауы ӕнарӕхстӕй16. Бынтон раст нӕу ацы дау. Байы-фырт, ӕцӕгдӕр, ӕмхиц уыд «рӕсугьд» ныхӕстӕм, хатгай-иу фӕлвӕрдта таурӕгъ фӕаивдӕр кӕныныл (абарӕм таурӕгь «Сыгьзӕрин Уас-тырджи ӕмӕ ӕртӕ ӕфсымӕры» Гаппойы фыстӕй ӕмӕ таурӕгъы сыгъдӕг фольклорон варианттӕ). Фӕлӕ ӕмткӕй фӕуддзаг не сты йӕ фыстытӕ. Гаппо фыста фольклоры тыххӕй: «Зынаргь сты уыцы зӕронд ныхӕстӕ та уый тыххӕй, ӕмӕ нӕ сыгьдӕг ирон ӕвзаг ма уым арӕм». Фольклор ӕмбырдгӕнджытӕн амоны уыцы куысты метод ӕмӕ сын ныстуан кӕны: «Адӕм сӕ куыд дзурынц, афтӕ сӕ фыссын хъӕуы, сӕ ныхӕ-стыл ӕфтаугӕ дӕр ма бакӕнут ӕмӕ ӕппаргӕ дӕр»17. Гаппойы рауагьдадон куыстӕн стыр аргъ скодта ака-медик В. Ф. Миллер, уый фыста: «Байы-фырт ӕмӕ йе ’мкусджыты хъаруйы фӕрцы ахуыргонд ирӕттӕ ныр сӕхӕдӕг райдыдтой зонгаг кагнын мах куыд сӕ адӕ-мон таурӕгътимӕ, афтӕ сӕ рӕзгӕ литературӕйы уац-
|(,Б с к о с в Георгий. Литературно-критические статьи. — Цхинвал, «Ирыстон», 1982, 66-67 ф.
,7Г а п п о. Ирон аргъӕуттӕ. — Дзӕуджыхъӕу, 1901, 3 ф.
370
мыстимӕ дӕр»18. Хал халӕн ӕххуыс у. Мах хъӕуы нӕ монон бынтӕм бонзонгӕйӕ кӕсын.
* * *
Ирыстоны цы ӕхсӕнадон-культурон хъуыддӕгтӕ цыд, уыдонӕй Гаппо иуварс никуы лӕууыд. Фӕлӕ йӕ ахсджиагдӕр хъуыддӕгтӕй иу уыдлитературӕ. Раст зӕгъгӕйӕ, Гаппомӕ нӕ уыд сфӕлдыстадон хъомыс. Фӕлвӕрдта ӕмдзӕвгӕтыл — ницы сӕ рауад. 1900-йӕм азы рауагьта чиныг «Гӕлӕбу». Зындгонд у, Къоста йын цы карз тӕрхон рахаста, уый. Фӕлӕ зӕгьын хъӕуы: Къоста аргъ кӕны чиныгӕн нӕ, фӕлӕ къух-фыстӕн. Къухфысты цы уыд, уый та бӕрӕг нӕу. Къоста йӕ фыстӕджы кӕны ӕрмӕст Гаппойы кой, чиныджы та уый уацмыстӕй уӕлдай ис Къубалты А., Хъайтмазты А., Цӕголты Г. ӕмӕ ӕндӕрты ӕмдзӕвгӕтӕ. Уыдон та афтӕ фӕуддзаг не сты. Чи зоны, Гаппо базыдта стыр поэты цӕстӕнгас ӕмӕ къух-фыстмӕ бахаста ивдцзинӕдтӕ.
«Гӕлӕбу» уыд ирон аив литературӕйы ӕртыккаг чиныг. Кӕй зӕгьын ӕй хъӕуы, Къостайы генион «Ирон фӕндыр»-ы фӕстӕ ирон дзырдаивады царды бар нал уыд лӕмӕгъ сфӕлдыстадон фӕлварӕнтӕн. Фӕлӕ фадат — аразӕг. Генийы фӕзмӕн нӕй — ис ыл ахуыр кӕнӕн. Гал кӕм нӕй, уым уӕныг дӕр хуымон у. Гаппо уыд рухстауӕг ӕмӕ йӕ хъарутӕ лӕвӕрдта ирон чиныгӕн. «Гӕлӕбу»-йы разныхас
"’М н л л е р Вс. Предисловие. // Дигорские сказания, М., 1902, IV ф.
371
рантыст Ирыстон уарзынӕй, йӕ фидӕныл сагьӕстӕй. Йӕ автор йӕ адӕмы раз ӕвӕры риторикон фарстытӕ: «Чи нын бамбарын кӕндзӕн хуыздӕр царды ӕгьдӕуттӕ, хӕдзары уынаффӕтӕ? Нӕ уынгӕг зӕрдӕ нын чи срухс кӕндзӕн? Чысыл нын чи бахай кӕндзӕн дунейы зондӕй? Нӕ царды рухс чи уыдзӕн? — Нӕ ирон чиныг!..»
Чиныджы Гаппойы фыстытӕй цымыдисаг сты йӕ цыбыр таурӕгьон ӕмбисӕндтӕ (притчи): «Уазӕг», «Дзӕбидыр ӕмӕ саг», «Мӕлдзыг ӕмӕ цъырцъыраг». Уыдонӕй фӕстаг у И. А. Крыловы басня «Стрекоза и муравей»-ы бындурыл арагзт. Айв ӕмӕ мидисджын сты иннӕ ӕмбисӕндтӕ. «Уӕзӕг»-ы ӕвдыст цӕуы ирон чиныджы хъысмӕт аллегорион хуызы. Зымӕ-гон хъызт ӕхсӕв мӕгуыр иронмӕ фӕзынд уазӕг — ӕмбисонды рӕсугьд чызг. Ӕрбадт йӕ арты фарсмӕ. Кӕны йӕ мӕгуыры хъӕстытӕ, стӕй зӕгъы:
«Ӕз дӕн ног царды фидиуӕг, сызгьӕрин хъӕлӕсӕй фарн хӕссӕг... Ӕз ӕрхӕсдзынӕн, ирон лӕг, дӕ мӕгуыр хӕдзармӕ дунейы рухс ӕмӕ зонды хъӕр.
Мӕ сызгъӕрин хӕтӕлӕй ӕз ныккӕндзынӕн нӕ мӕгуыр царды кӕрӕдзи уарзондзинады зарӕг... Ма мӕ тӕрут, барӕвдаут мӕ!
Ӕз уӕ туг, уе стӕгӕй куы дӕн...
Мӕ мады, мӕ фыды мын ссарын кӕнут...»
Чызг сыстад, фӕцӕуы. Фысым ӕй фӕрсы: чи дӕ? Дӕ ном мын куы нӕ загьтай. Йӕ дзуапп уыд:
«Мӕ ном — Ирон чыныг. Мӕ фыд — ирон зӕрдӕ, мӕ мад — ирон ӕвзаг. Уыдон агурӕг фӕцӕу-ын!»
«Фӕндараст, нӕ зӕды хай!»
372
Ӕмбисонд «Дзӕбидыр ӕмӕ саг» у сӕрибары зарӕг. Саг фауы дзӕбидыры мӕгуыр цард къӕдзӕхты рын-дзтыл, стауы йӕхи хъӕздыг цард хъӕд ӕмӕ тӕрфы-ты. Уалынмӕ фӕцыд топпы гӕрӕхтӕ, фехъуыст ку-ыйты рӕйын. Саг удаистӕй лидзӕг фӕци. «Зӕронд дзӕбидыр та йӕ мӕгуыр къӕдзӕхты сӕрмӕ ссыди ӕмӕ йӕхинымӕр загьта: «Тӕрсгӕ-ризгӕ бонджынӕй ӕд мӕт фӕцӕрыны бӕсты мӕнмӕ мӕ мӕгуыр хӕххон цард сӕрибарӕй хуыздӕр кӕсы».
Зын зӕгъӕн у, уыцы заман Гаппойӕн М. Горь-кийы «Уарийы зарӕг» зындгонд уыд ӕви нӕ, уый. «Зарӕг уадфидиуӕгыл» мыхуыры фӕзынд «Гӕлӕбу»-йӕ аз фӕстӕдӕр. Ӕниу ацы темӕ рагон у, ис ын хъӕздыг традицитӕ. Уыцы традицийыл фӕстӕдӕр фыст ӕрцыдысты Секъайы ӕмбисонд «Сӕгъ ӕмӕ сычъи», стӕй Арсены радзырд «Цӕукьа ӕмӕ фыркъа». Фӕлӕ ахады йӕ рухс хъуыдыйӕ Гаппойы ӕмбисонд дӕр.
* * *
Гаппойы публицистон ӕмӕ литературой куысты иууыл ахадгӕдӕр у йӕ критикой сфӕлдыстад. Ацы хъуыддаджы куыста разӕнгардӕй. Рухстауӕг уыд ӕмӕ стыр аргь кодта чиныгӕн, алы хуызты аудыдта йӕ за-маны фысджытыл, адӕрсгӕ сын рӕгъмӕ хаста сӕ фӕллӕйттӕ, адӕмы зонгӕ кодта уыдоны цард ӕмӕ сфӕлдыстадимӕ, цӕмӕй зоной дзыллӕтӕ, «сау кусӕг чи уыд нӕ зӕрӕстон ирон хуымы».
Йӕ фыццаг зынгӕдӕр куыст у очерк «Пушкин в жизни горцев», фыст ӕрцыд ӕмӕ хицӕн бро-шюрӕйӕ рацыд 1899 азы стыр уырыссаг поэты юби-
373
леймӕ. Очерк фыст у уӕлмонц литераторы дӕсны къухӕй, ис дзы ӕнӕхъуаджы къӕбӕлдзыг ныхӕстӕ, фӕлӕ дзы уӕдцӕр зыны авторы эрудици, уӕрӕх ӕмӕ ныфсхаст хъуыдыкӕнынад. Гаппо ӕнкъары аив дзыр-ды ӕууӕлтӕ, иртасы йын йӕ ахъаззаджы ӕхсӕнадон ӕмӕ эстетикой ахадындзинад. Уый Пушкины хоны фыццаг уырыссаг поэт-гражданин, бӕрзонд хъуыдытӕ ӕмӕ уӕздан ӕнкъарӕнтӕ тауӕг, уырыссаг адӕмы рӕдау зӕрдӕйы фидауц ӕвдисӕг. Очеркы ӕвдыст цӕуы Пушкины нысаниуӕг уырыссаг аивады рӕзты, ӕппӕт Уӕрӕсейы ӕхсӕнадон царды. Гаппо хӕххон адӕмты номӕй зӕгьы бузныгады ныхас: «Пушкин у рухстауӕг гени хӕххон адӕмтӕн дӕр», «Пушкин ӕмӕ Лермонтовы ӕмбисонды поэмӕтӕ хохӕгты ӕрбаввахс кодтой уырыссаг граждайнаг цардмӕ»19.
Очеркы бӕстон ныхас цӕуы Лермонтовы кавка-заг уацмыстыл. Гаппо сын аргь кӕны, хӕххон адӕм-ты цард сӕ куыд раст ӕмӕ ирд ӕвдыст ӕрцыд, уымӕ гӕсгӕ, ӕвзары сын сӕ фӕлгонцты национ миниу-джытӕ. Критик иртасы ӕмӕ рӕгъмӕ хӕссы, Лермонтов хӕст ӕмӕ хӕрамы ныхмӕ кӕм дзуры, хӕлардзи-над, уарзондзинад ӕмӕ сӕрибарыл кӕм зары, уыцы бӕрзонд гуманистон идейӕтӕ. Фӕлгонцтӕй бино-ныгӕй ӕвзары ӕмӕ аргь кӕны Гаруны мадӕн («Беглец»), Измаил-Бей ӕмӕ ӕндӕртӕн, ӕвдисы сын сӕ характерты рӕзты социален ӕмӕ национ уавӕртӕ. Зӕрдӕбын ныхӕстӕй автор ӕвдисы Бэлӕйы уды рӕсугъддзинад, дзуры Казбичы фидар лӕджыхъӕдыл. Гаппо ӕрӕмных кӕны Гаруны мад ӕмӕ Ӕфхӕрдты
”Г а п п о. Пушкин в жизни горцев. — Владикавказ, 1899, 8 ф.
374
Госӕмайы фӕлгонцтӕ. Хӕххон сылгоймаг у фидауц-джын ӕмӕ сӕрыстыр адӕймаг, уӕздан удгоймаг. Уый у, фыдыбӕстӕ, сӕрибар ӕмӕ намыс йӕ фырты цардӕй зынаргъдӕр кӕмӕн сты, лӕджы мыггагон ӕмӕ патриотон хӕс царды нысан чи скӕны, ахӕм ный-йарӕг мад. Уымӕн поэтты ӕмрӕнхъ кад ӕмӕ цыт кӕны критик дӕр.
Уӕлдай цымыдисаг у, Байы-фырт Азӕмӕтӕн цы характеристикӕ дӕтты, уый: уымӕй бӕрӕгу Гаппойы ӕвронг ӕмӕ реалистон ахает йӕ рӕстӕджы царды фӕзындтӕм. Критик фыссы: «Азӕмӕт у хохаг ӕнӕнтыст — недоросль. Ӕвӕлмон цардӕй сси буц-хаст ӕмӕ къӕбӕда; куыстыл хӕст нӕу; уырыссаг цард федта ӕмӕ уымӕй чысыл фӕкъуыдипдӕр ис; йӕ иде-алтӕ сты бӕх, балц ӕмӕ царды бонтӕ ӕнӕмӕтӕй ӕрвитын. Нӕй йын мард ӕмӕ дзуар; цы уарзы, уый рӕстӕгмӕ... Ахӕм тип ныр дӕр цӕры. Уынӕм ӕй абон нӕ фӕсивӕды ’хсӕн. Азӕмӕты идеалтӕ сты або-ны къуыдиппыты идеалтӕ дӕр, ӕцӕг сӕ хуыз чысыл аивтой... Ныр уый цъынды ӕвӕры кӕнӕ уӕй кӕны йӕ фыдӕлты зӕххытӕ, ӕхца сафы хъӕлдзӕг хъӕзты-тыл, хӕрд ӕмӕ нозтыл, ног царды чъизи цинтыл. Уырыссаг цард сӕ ӕддейӕ ӕрлӕгъзытӕ кодта, фӕлӕ тутт у сӕ мидцуне. Нӕй сӕм цардмӕ нывыл ахает, нӕ уарзынц кусын, нӕ сӕ фӕнды хӕдзармӕ хъус дарын. Ницӕйаг фӕсивӕд! Адӕм тӕригъӕд дӕр кӕнынц, фӕлӕ фылдӕр та ӕлгъгӕнгӕ кӕсынц нырыккон Азӕмӕттӕм» (29 ф.). Сагьӕстыл ӕфтау-ынц ацы мӕстӕлгъӕд ныхӕстӕ — уӕд дӕр, ныр дӕр. Цард цӕуы лӕсгӕрвӕндагыл, фӕлхатгонд цӕуынц йӕ фӕзындтӕ.
Уацмысы автор дзуры, уырысы стыр поэттӕ кав-
375
казаг адӕмтӕн цы хӕрзты бацыдысты, ууыл ӕмӕ скӕны арф, бӕлвырд, куырыхон хатдзӕг: «Пушкинмӕ хорз зӕрдӕ дарынц, хохӕгтыл фыццаг зарӕггӕнӕг кӕй уыд, уый тыххӕй, фӕлӕ Лермонтовӕн дзуарау табу кӕнынц ӕмӕ йӕ уарзынц ӕгӕрон уарзтӕй. Алы ӕмбаргӕ хохаг дӕр ӕргом ӕмӕ сӕрыстырӕй дзуры: «Уый нӕ адӕмы поэт у!» Уый фыста ӕндӕр ӕвза-гыл, фӕлӕ ныр уыцы ’взаг хохӕггӕн сси дыккаг мад-ӕлон ӕвзаг, уыдон ӕй зонынц ӕмӕ ӕмбарынц» (34— 35 ф.).
Гаппо нысан кӕны, зӕгъгӕ, Пушкин ӕмӕ Лермонтовы поэзи комкоммӕ стыр ахъаз фӕци, нӕхимӕ поэттӕ кӕй сырӕзт, уыцы ахсджиаг хъуыддаджы. Юбилейы заман Къоста хасты уыди, нӕ уыд мыхуы-ры йӕ ном дзурӕн. Уӕдцӕр Гаппо ӕрхаста, Пятигор-скы Лермонтовы цырты раз фыццаг хӕххон поэт ныф-сджынӕй куыд радзырдта, йӕ зындгонд ӕмдзӕвгӕ куыд бакаст, уыцы историон хабар. Уырыссаг ӕмӕ ирон поэтты хъӕлӕстӕ кӕй байу сты, уым Гаппо уыны егъау социален ӕмӕ монон мидис: «Свершилась великая победа духа, — та великая победа, которая призвана соединить народы в один могучий братский союз...» (36 ф.). Ӕнхъӕл дӕн, адӕмты хӕлардзи-надыл, дзыллӕты иудзинадыл уӕды рӕстӕджы афтӕ ӕхсызгонӕй ничи дзырдта.
Сӕрмагонд ныхасаг сты Гаппо ӕмӕ Къостайы аха-стытӕ. Нӕ литературӕйы ныффидар иу ӕнӕбындур, мысӕггаг хъуыды: Гаппо уыд Къостайы знаг. Ам уал зӕгъӕм ӕрмӕст иумӕйаг хицӕн фиппаинӕгтӕ. Гени ӕмӕ Гаппо цардысты хӕларӕй, Къоста йӕ хоны йӕ хӕлар — «дорогой Гаппо» (III. 266), «честный осетин и добрый товарищ» (III, 268), фыссы: «Гаппойы сек-
376
ретарӕй кӕй сӕвзӕрстой, уый мын у тынг ӕхсыз-гон» (III, 255); «Уый бӕззы секретарӕн, стӕй уал абон бирӕтӕй лӕгдӕр у» (III, 265). Къоста лыстӕг ӕвзӕрста йӕхицӕн ӕмбӕлттӕ, зыдта адӕймагӕн аргъ кӕнын. Фӕлӕ стыр поэт фӕхӕрам Гаппомӕ, «Ирон фӕндыр» цензурой къахыртӕ ӕмӕ рӕдыдтимӕ кӕй рацыд, уый тыххӕй, карз уайдзӕфтӕ йын кӕны комкоммӕ (III, 267, 274-276), хъаст дзы кӕны сӕ иумӕйаг зонгӕтӕн. Йӕ уайдзӕфтӕ вӕййынц дӕрзӕг, фӕлӕ хӕлары уагыл, ӕмӕ зӕгъы ӕргом: «Уыныс, Гаппо, дӕумӕ гыццыл цы хъуыддӕгтӕ кӕсынц, уыдонӕй дӕ бон у нӕ хорз ахастытӕ фехалын» (III, 274). Дарддӕр Къоста бӕлвырддӕр кӕны уыцы ахастыты мидис: «Ды мын исчи (ӕцӕгӕлон) куы уаис, — уӕд, бауырнӕд дӕ, ӕз ӕппӕт мадзӕлттӕй бацархаин ӕмӕ уын чи-ныг ногӕй рауадзын кӕнин» (275 ф.)
Цензурӕ «Ирон фӕндыр»-ы къухфыстӕй къорд уац-мысы кӕй систа, уымӕ Гаппо, ӕвӕццӕгӕн, ницы бар дары (III, 305). «Додой», «Катай», «Ракӕс!» ӕмӕ ӕндӕртӕн Гаппо кӕны стыр аргъ, иудадзыг сӕ хӕссы цитаттӕ йӕ уацхъуыдты. Чиныджы цы рӕдыдтӕ ауагь-та, уыдон, ӕцӕгдӕр, гыццыл цыдӕртӕ («мелочи») не сты. Фӕлӕ сӕ Гаппо фыдӕнӕн, науӕд знаггады охыл нӕ бакодта. Хуыздӕр ӕм куыд каст, афтӕ арӕз-та, растдӕр зӕгъгӕйӕ та, хӕлдта поэты ӕмдзӕвгӕтӕ. Уыцы хъуыддагыл бӕстон ныхас кӕнынц Джусойты Нафи («Куыд мыхуыр кӕнӕм нӕ классикты уац-мыстӕ». — Мах дуг, 1975, 11 №) ӕмӕ Хъодзаты Ӕхсар («Нӕ куыст биноныгдӕр хъуаг у». — Мах дуг, 1976, 1 №). Бӕлвырд у иу хабар: Гаппойы, мӕгу-ырӕг, фӕндыд, чиныг хуыздӕр цӕмӕй уа, уый. (Мӕй хуры хуыздӕр кӕны!) Уымӕй уӕлдай, Къоста хаст
377
уыд, афтӕмӕй йӕм Гаппо Дзӕуджыхъӕуӕй Пяти-горскмӕ фӕхаста корректурӕйы иу хай (III, 265). Уымӕн дӕр лӕгдзинад хъуыд. Гаппо, интеллигенцийы сӕргъы лӕугӕйӕ, архайдта, цӕмӕй Къоста суӕгьд уа хасты азарӕй (III, 314). Къоста стыр лӕг уыд, зыдта барын, ӕмбӕрста адӕймаджы лӕмӕгьдзинӕдтӕ ӕмӕ йӕ бон уыд хатыр кӕнын. Иу фыстӕджы зӕгъы: «Гаппо на мое «грозное» письмо написал мне очень трогательный ответ и этим искупил свою вину — покаяние полное, хотя и смягченное разными посторонними причинами и обстоятельствами» (III, 282). Хъаугъай-ыл фӕтых иумӕйаг ӕхсӕнадон куыст. Гаппойы практикой хъуыддӕгты фарс Къоста рахӕцыд уый фӕстӕ, скодта сын ӕмбӕлгӕ аргь — сӕ кой нӕм уыди райди-аны.
‘ Нӕ ныхас ӕххӕст нӕ уыдзӕн, ам ма иу хабар куы нӕ ракӕнӕм, уӕд. Цыфӕнды хъуыддаджы дӕр бӕрц зонын у курдиат ӕмӕ культурӕ ӕвдисӕг. Бирӕ азты Гаппо уыд хъодыгонд, никӕй хъуыд. Йӕ бынтӕй йын нардуатӕй чи пайда кодта, уый дӕр ын йӕ ном нӕ дзырдта, науӕд та йыл худинаджы гакк ӕвӕрдта. Фӕлӕ рӕстӕг иннӕрдӕм разылд, ӕмӕ Байы-фырт бирӕтӕн национ герой ӕмӕ пехуымпар фестади. Фыссынц ыл ерысӕй. Стауӕн эпитеттыл нал ауӕр-дынц. Хаххӕй ахизынц ӕмӕ дзурынц, цыма Гаппо нӕ уыд, зӕгъгӕ, уӕд Къоста «Ирон фӕндыр» уадзгӕ нӕ, фӕлӕ фысгӕ дӕр нӕ ныккодтаид. Ахӕм мӕнг ныхӕстӕ Гаппойӕн кад нӕ кӕнынц — ӕгӕр ӕппӕлын фауын у. Гаппойы Къостайы ӕмсӕр кӕнын хорзы нысан нӕу: кӕд мӕй рухс кӕны — уӕд хуры рухсӕй. Рӕстдзинад иу у. Гаппойы куыстытӕ фауынӕй нӕ фесӕфтысты, стауынӕй хуыздӕр нӕ фӕуыдзысты.
378
Ӕппӕлӕн ныхӕстӕ та фылдӕр хатт вӕййынц хиста-уӕн дзымандытӕ.
Къостайы тыххӕй Гаппо ныффыста цалдӕр уацы. Уыдоны ӕвдисы поэты ӕппӕтвӕрсыг ӕхсӕнадон ӕмӕ сфӕлдыстадон куыст, сӕ историон ӕмӕ культурен ахадындзинад. Гаппойы хъуыдымӕ гӕсгӕ, Къостайӕн программой уацмыс у «Балцы зарӕг», — уым стыр поэты идеалтӕ сты цыппар хъуыддаджы: ӕфсымӕ-рад, ирондзинад, рухсмӕ цӕуын, рӕстдзинадыл тох кӕнын20.
Байы-фырт йӕ уацтыл фылдӕр хатт нысан кодта ӕрмӕст йӕ ном — Гаппо. Фӕлӕ йын уыд фӕсномыгтӕ дӕр. Арӕх йӕ номы бӕсты цыдис криптоним Г. Б. Уыцы автором гаккдызӕрдыггаг нӕу. Вазыгджындӕр у фӕсномыг «Куырдалӕгоны» хабар. Уыцы номимӕ 1920 азы газет «Ног цард»-ы фӕзынд къорд уацы. Сӕ автор бӕрӕг нӕ уыд, ӕмӕ сӕм йӕ хъус ничи ӕрдард-та. Фӕлӕ «Куырдалӕгон» Гаппойы фӕсномыг кӕй у, уый зын рахатӕн нӕу. Ис ын бӕлвырд ӕвдисӕнтӕ. Газеты кусджытӕй, ирон литературӕ ӕмӕ ирон фысджыты хӕстӕгмӕ чи зыдта, уый уыдис ӕрмӕст Гаппо. Къоста Байы-фырты хуыдта «витиеватый присяжный поверенный» (III, 272). Уацты арвӕй бӕрӕгдӕр дары, Гаппойӕн характерен чи у, ахӕм уӕлмонц къӕбӕлдзыг ныхас. Гаппо ӕмӕ Куырдалӕ-гоны тексттӕ цыма иу джыппы уагьд сты, афтӕ ӕмху-ызон зынынц се стиль, сӕ фразеологи, сӕ хъуыдытӕ. Уымӕй уӕлдай нын разынд комкоммӕ ӕвдисӕн дӕр: уац «Ног царды зиу» рацыд газеты ӕртӕ номыры, йӕ райдайӕн уыд 9-ӕм номыры, йӕ автор — Куырдалӕ-
2"Г. Б. Хетӕгкаты Къоста. — Ног цард, 1920, 6 №.
379
гон, йӕ кӕрон уыд 10-11-ӕм номыры, йӕ автор — Гаппо. Афтӕмӕй ацы фарсты гуырысхойагӕй ницы-уал ис.
Адӕймаг къойы дур нӕу, цард куыд ивы, афтӕ ивынц йӕ равг ӕмӕ йӕ хъуыдытӕ дӕр. Гаппойӕн Уӕресӕ раздӕр уыд иумӕйаг Фыдыбӕстӕ. 1915 азы уый сидт Иры фӕсивӕдмӕ, цӕмӕй фӕдисон-тау тындзой стыр хӕстмӕ, хъахъхъӕной «нӕ зы-наргъ райгуырӕн бӕстӕ», сӕххӕст кӕной сӕ граждайнаг хӕс, сидт сӕм — «стать в ряды Великой Народной Армии, геройски борющейся с врагами за честь, достоинство и за великое будущее Святой Руси».21 Фӕлӕ ӕрцыд революци. Ӕрлӕууыд большевикты тыхбары рӕстӕг. Мидхӕст ӕмӕ йӕ фӕстиуджытӕй Гаппо рахаста ног тӕлмӕнтӕ. Ӕндӕр цӕстӕй акаст историмӕ дӕр, уырысы паддзахадмӕ дӕр. Ныр ӕм Уӕрӕсе каст халӕн революцийы артдзӕст. Ахӕм политикон платформӕ уыд ӕмткӕй газет «Ног цард»-ӕн. Уым Самил-имам ӕмӕ йӕ наибтӕ цыдысты идеализацигонд. Гаппойӕн дӕр Самил сси патриот, Кавказы сӕрибарыл тохгӕнӕг22.
Гаппо цардмӕ каст реалистон цӕстӕй, уыдта йын йӕ ивӕнтӕ. Ивтой тохы фӕрӕзтӕ дӕр. «Ӕргом тыхы рӕстӕг банцад... Нӕ бӕстӕ нын байстой. Ног тыхы заман ӕрцыди мӕгуыр талынг хох-адӕмӕн— сусӕг мидхӕсты, хин ӕмӕ кӕлӕны рӕстӕг, чиныджы
21 Б а е в Г. В. К сынам Осетии//Боевая служба осетин. — Владикавказ, 1991, 9 ф.
22К у ы р д а л ӕ г о н. Самил — Дагестану имам ӕмӕ Къоста — ирон фыссӕг. — Ног цард, 1920, 3 №.
380
дӕсныты заман ӕрзылди. Хох-адӕм ӕппындӕр цӕттӕ нӕ уыдысты ног, зындӕр тохмӕ». Фӕлӕ сын фӕзынд ног фӕтӕг — поэт Къоста. Поэт-гражда-нины тох имамы хӕстӕй зындӕр ӕмӕ хъазуатондӕр уыд. Гаппо ӕвдисы Къостайы титанон тох хицауа-димӕ: «Ды сын дзырдтай: «Нӕ зӕхх, нӕ хъӕд, нӕ хохы хӕзнатӕ нын байстат, салдат нӕ акодтат, хӕссӕм хъалоны уӕззау ӕфсондз, хӕцӕнгӕрзтӕ исут, фӕлӕ не стырдӕр, ӕнӕмӕлӕты хӕзна — хӕххон зӕрдӕ, ӕфсарм ӕмӕ цӕсгом нын нӕма байстат! Удӕй ма тыхджын стӕм! Тох ма кӕндзыстӕм!» Зӕрдылдаринаг ӕмӕ катайаг сты ацы ныхӕстӕ. Адӕмӕн сӕ ирвӕзынгӕнӕг вӕййы фыц-цаджыдӕр сӕ монон тых, уый сын дӕтты ныфс цӕрынӕн, сфӕлдыстадӕн, тох кӕнынӕн, уый сӕ тыхджын ӕмӕ цардхъом кӕны историон опти-мизмӕй. Адӕмӕн цалынмӕ сӕ психологон уавӕр нывыл уа, уӕдмӕ сӕ нӕ басӕтдзысты царды зын уавӕртӕ дӕр ӕмӕ знаг дӕр. Гаппомӕ гӕсгӕ, «Ирон фӕндыр» у сызгьӕрин чиныг, уый адӕмӕн дуар байтом кодта нот цардмӕ, радта сын идейӕ ӕмӕ тырыса, бӕллиц ӕмӕ идеал.
Ацы хъуыдытӕ Гаппо фӕлхатт кӕны йӕ иннӕ уацты дӕр. Уый иртасы Къостайы ӕхсӕнадон ӕмӕ сфӕлдыстадон куысты сӕйраг ӕууӕлтӕ, бӕстон ын ӕвдисы йӕ царды цаутӕ. Зӕгъӕн ис, ӕмӕ Гаппо уыд Къостайы фыццаг биограф. «Ног цард»-ы (6 №)-цы уац уыд—«Хетӕгкаты Къоста»,—уый фӕстӕдӕр, 1922 азы, уӕрӕхдӕрӕй рацыд разныхасы хуызы «Ирон фӕндыр»-ы берлинаг рауагьды. Ам автор иумӕ бӕтты Ирыстон ӕмӕ ирон адӕмы ӕнусон рис-саг проблемӕтӕ ӕмӕ поэты сфӕлдыстад.
381
Ныры хицауадӕй хъауджыдӕр Гаппо йӕ фы-дыбӕстӕ нӕ дихтӕ кодта Хуссар ӕмӕ Цӕгатыл, уымӕн уыд иу Ирыстон — Мӕздӕджы быдыртӕй су-анг Гудзареты кӕмттӕм.
Гаппо фыссы: «Къоста ныллӕууыд иры астӕу ӕхсӕны раст лӕгӕн ӕмӕ загьта мыггагӕй мыггагмӕ хъуыдыйаг фарны ныхӕстӕ йӕ сызгьӕрин чиныджы: «Ныууадзут, ир, хӕлды ныхӕстӕ: чырыстон — пы-сылмон, Тӕга — Куыртта, ӕлдар — кӕвдӕсард, чы-сайнаг — туайлаг, дыгурон — къуыдарон... Скӕнут ӕмармӕй, ӕмзӕрдӕйӕ иу буц Ирыстон!..»23 Ацы хъу-ыдытӕ уыдысты Гаппойӕн йӕхи бӕллицтӕ, йӕхи фӕндиӕгтӕ дӕр.
Байы-фырт уыдис куырыхон лӕг, ӕмбӕрста исто-рийы рӕзты ӕууӕлтӕ, нацийы проблемӕтӕ; Къостайы хъуыдытӕ пропагандӕ кӕнгӕйӕ, уый рӕгьмӕ хаста национ идейӕ, адӕмы фӕдзӕхста, цӕмӕй фервӕзой къуымон патриотизмы уацарӕй ӕмӕ сӕ нысан скӕной национ иумӕйаг интерестӕ. Гаппо фыссы: «Къоста афтӕ-иу дзырдта: ӕнӕ хи чиныг мах кӕрӕдзи никуы бамбӕрдзыстӕм, иу ӕвзагӕй никуы сдзурдзыстӕм!» («Ног цард», 6 №) Хъыгагӕн, уыцы фарны зонд нӕ адӕммӕ нӕ хъары абон дӕр.
* * *
Зӕгьӕн ис, ӕмӕсфӕлдыстадон сурӕтгӕ ирон критикой литературӕйы фыццаг хатт сӕнтыстысты Гап-пойы куыстӕй. Гаппо ирон фысджытыл фыста
23Г а п п о. Хетӕгкаты Къоста. Йӕ цард ӕмӕ йӕ хъуыддӕггӕ // Къоста. «Ирон фӕпдыр». — Берлин, 1922, 16 ф.
382
очерктӕ, цӕмӕй зоной дзыллӕтӕ: «сау кусӕг чи уыди нӕ зӕрӕстон ирон хуымы».
Гаппо хорз аргь кодта Къубалты Алыксандры ӕхсӕнадон куыстӕн, йе сфӕлдыстадӕн, уӕлдайдӕр та кадӕг «Ӕфхӕрдты Хӕсанӕ»-йӕн, — уый тыххӕй фыста арӕх, уырыссаг ӕвзагыл ӕй дӕлрӕнхъон тӕлмацӕй рауагьта 1895 азы газет «Терские ведомости»-^!. Немыцаг ӕвзагыл гермайнаг журналы ным-мыхуыр кодта стыр уац «Ирон поэт Къубалты Алыксандры хъайтарон эпос». Критик фыста: «Ирон адӕ-мы рагон цард, зӕронд заманы комулӕфт зынынц уыцы хъомысджын кадӕгӕн йӕ алы рӕнхъӕй дӕр...»* 23 24.
Ирон айв литературӕйӕ хицӕн чиныгӕй фыц-цагдӕр рацыд «Ӕфхӕрдты Хӕсанӕ» (1897 аз). Йӕ ра-уагьды бон нӕ адӕмӕн хьуамӕ уыдаид стыр бӕрӕгбон. Гаппо уыцы ахсджиаг цауыл цин кӕны ӕмӕ уӕл-монцӕй фыссы: «Сызгъӕрин сахат! Рох дын нӕй. Нӕ хохы ӕмӕ быдыры зӕдтыл-дауджытыл, табу сӕхицӕн, ног зӕд бафтыд — Ирон литературӕйы зӕд!»25 Уыцы зӕд махӕн у табуйаг: цалынмӕ уымӕн «кувӕг» уа, уӕдмӕ адӕм цӕрдзысты кад ӕмӕ радӕй. «Ног цар-ды заман ӕрцыди. Ирон чиныджы сӕр нӕ бахъуы-ди, — фыста дардцӕр Гаппо. — Зынаргь у фыссыны дӕсныйад. Кадджынӕй дарынц культурой адӕмтӕ сӕ литераторты».
Фыссӕг цардиппӕрд нӕ вӕййы. Гаппо аивадӕн аргь кодта, адӕмы цард куыд ӕвдисы, адӕммӕ цавӕр идейӕтӕ хӕссы, уымӕ гӕсгӕ. Литературӕйӕ домдта
!4Га п п о. Пушкин в жизни горцев. 17 ф.
23К у ы р д а л ӕ г о н. Къубалты Алыксандр — ирон поэт. —
Ног цард, 1920, 7 №.
383
ӕцӕг демократом хъуыдытӕ. Уый фыссы: «Уыдис ахӕм заман — фыссыны дӕсныйад ӕрмӕст куыста дины, алы хицауады ӕмӕ бонджынты пайдайӕн: ӕргом тыхджынты фарсласӕн кодта, уыдоны хъал ӕмӕ нард цард фцдардӕр кодта, сӕ зӕрдӕ сын хъӕлдзӕг дардта... Сау адӕмы мӕт нӕ кодтой...»26. Хъуыддаг афтӕ уымӕн уыд, ӕмӕ фысджытӕн сӕ фылдӕр уыды-сты бонджын фӕлтӕрӕй: ахуырад райсыны фадат ӕрмӕст уыдонӕн уыд. Гаппомӕ гӕсгӕ, уыцы социален хӕрам цардӕвӕрд дӕрӕн ӕрцыд ХУШ-ӕм ӕнусы Стыр французаг революцийы фӕрцы. Уӕд, зӕгъы, «тохимӕ райгуырд фыссыны ног дӕсныйад — публи-цистикӕ; йӕ куысты сӕр уыди ӕдӕппӕт адӕмы сӕрыл дзурын, сӕ сагъӕстӕ, сӕ тухийы царды нӕтын ӕмӕ хъӕрзын дунейӕн хъусын кӕнын; хӕрам митӕ хурмӕ рахӕссын». Гаппо революционер нӕ уыд, фӕлӕ уыд реалист, уыд раст лӕг ӕмӕ куырыхон хъуыдыгӕнӕг ӕмӕ ӕрвонгӕй каст историмӕ, йӕ царды нысан та сси социалон рӕстдзинад. Байы-фырт бӕрзонд аргь кӕны аив дзырды генитӕн, фӕлӕ, зӕгьы, «цагъай-раджы хъадамантӕ асастой публицистгӕ Белинский, Герцен, Добролюбов, Чернышевский, Писарев...»27. Уыцы идейон позицитӕй аргъ кӕны Гаппо Цӕголты Георгийы поэтикон ӕмӕ публицистом сфӕлдыстадӕн дӕр. Кӕй зӕгъын ӕй хъӕуы, ис «сау публицистика» дӕр— хӕрамы хотых, фӕлӕ Байы-фырт кад кӕны демократом ӕмӕ гуманистон ныхасӕн, адӕмы бар-тыл чи тох кӕны, ахӕм фысджытӕн.
“Г. Б. Цӕголты Георги — ирон публицист. — Ног цард, 1920, 9 №, 5 сентябрь.
27Уым дӕр уым.
384
Бӕлвырд у Гаппойы демократизм. Ӕцӕг, уыцы уаз ӕмбарынад нӕ хъӕуы хӕццӕ кӕнын, 90-ӕм азты дзырд «демократийы» цы зыгьуыммӕ мидис фӕзынд, уыимӕ! Иу очеркы Байы-фырт нымайы Ӕмбалты Цоц-койы фӕзминаг миниуджытӕ ӕмӕ йӕ стыр кадӕн хоны «хорз ирон демократ»21*.
Гаппо уыдта царды социалон быцӕутӕ. Фыста: «Ныры заман стыр тохы рӕстӕг у». Арӕх фӕлхатт кӕны уыцы хъуыды: «Кусӕг адӕмы ӕнамондӕн ныр-ма ацы мӕнг дунейы лӕджы цард стыр тох у. Дзыллӕтӕ зӕдтӕ нӕма сысты. Ӕфсӕндзых бирӕ-гъты зӕрдӕ дарынц сӕ кӕрӕдзимӕ...»29. (Зӕрдыл ӕрлӕууы Илас Ӕрнигоны ӕмдзӕвгӕ «Фыд йӕ фыртӕн фӕдзӕхсы».) Гаппо нымайы иры ӕфхӕрдтытӕ, иры хъыгтӕ, сӕ арӕзт Дзӕуджыхъ-ӕуы фӕсдуар кӕй цардысты, се скъолаты ирон ӕвзагӕн бынат кӕй нӕ уыди, уыцы уавӕртӕ. Уый сиды зиумӕ — тох ӕмӕ ӕмгуыстмӕ. Фыссы: «Ацы стыр зиуӕн йӕ сӕр у:
Ирӕн сӕ зӕхх бахъахъхъӕнын, уый фӕфылдӕр кӕнын;
ирон чиныг стыхджын кӕнын, ӕнӕ уый ахуырад нӕй;
алы куысты дӕсныйадыл бафтауын нӕ мӕгуыр адӕ-мы;
сыхӕгтимӕ хорз фидыд цард ныффидар кӕнын;
Ирыстоны хӕдхицауад культурой адӕмты ӕгъ-дауыл саразын;
“К у ы р д а л ӕ г о н. Ӕмбалты Цоцко. — Ног цард, 13 №, 3 октябрь.
ИГ а п п о. Кавказы дзыллӕтӕ. — Ног цард, 1920, 9 №.
385
хъӕбӕр нозт — арахъ фесафын...»30.
Ахӕм у Гаппойы национ ӕмӕ культурой программа). Фӕстӕдӕр ма йӕм бафтыдта намысон (морален) принциптӕ дӕр: «Хӕст, хӕрам зӕрдӕ, масты митӕ хъуамӕ адӕм фесафой, сӕ цард хъуамӕ саразой кӕрӕдзийы уарзондзинадыл, кӕрӕдзийӕн ӕдзух ӕхху-ысыл. Стыр зиу хъуамӕ суа дунейы цард»31.
Бӕгуыдӕр, ацы фӕндиӕгтӕ сты ӕрмӕст рухс бӕллицтӕ. Фӕлӕ хъуыддӕгты райдайӕн бӕллицтӕ вӕййынц, уыдонӕй ӕвзӕрынц царды идеалтӕ, уыдон цырын кӕнынц тох ӕмӕ сфӕлдыстадон куыст.
* * *
Фӕзминагу Гаппойы куыст. Байы-фырт ӕдзухдӕр уыд паддзахадон службӕйы, фӕлӕ Ирыстоны хъысмӕт патриотӕй домдта ӕппӕтвӕрсыг куыст, ӕмӕ Гаппо йӕ удӕй арт цагъта алы хъуыддаджы дӕр. Фыста арӕх, фӕлӕ йӕ бынтӕ не сты ӕмбырдгонд, не сты чингу-ыты уагьд, нӕ сӕ зонынц дзыллӕтӕ. Мӕ уацы бирӕ ӕмӕ даргь цитаттӕ уый тыххӕй ис — уыдон сӕхиуыл сӕхӕдӕг хорз дзурынц.
Цы факттӕ ӕрхастон, уыдонӕй ӕвзӕры бӕлвырд хатдзӕг. Байаты Гаппо ХХ-ӕм ӕнусы фыццаг ссӕдз азы Ирыстоны уыд ӕхсӕнадон ӕмӕ культурой царды тӕмӕны, уыд хъазуатон зиууон. Уыдис ӕм демокра-тон ӕмӕ гуманистон зондахаст, арӕзта адӕмӕн пай-дайаг хъуыддӕгтӕ, йе сфӕлдыстады нывӕста патрио-тон ӕмӕ адӕмты иудзинады хъуыдытӕ. Уыди ныфс-
’"К у ы р д а л ӕ г о п. Ног нарды зиу. — Ног цард. 1920, 9 №.
ЛГ а п по. Сӕрибарадыл тох. — Уып дӕр уым, 15№.
386
хает публицист, критик, рухсады кусӕг. Уый йӕ уд хъардта Ирыстоны экономикой ӕмӕ культурой рӕзтыл, куыста ирон айв дзырды сӕраппонд.Револю-цийы тымыгь ӕй стыдта йӕ фыды зӕххӕй, фӕхаста йӕ ӕцӕгӕлон бӕстӕм. Фӕлӕ йӕ номӕн нӕй аппарӕн нӕ историйӕ, уымӕ гӕсгӕ зонинаг сты йӕ литературой бынтӕ. Уыдонӕн объективен аргь скӕнын та у нӕ рӕстӕджы барджын домӕн.
1980, 1997 азтӕ.
СӔРГӔНДТӔ
Ирон прозӕйы зӕрингуырд (Коцойты Арсен) ' 3
Сӕрибары фидиуӕг (Брытьиаты Елбыздыхъо) 8-7 Тох ӕмӕ сӕрибары зарӕггӕнгег (Гӕдиаты Цомахъ)205 Кард ӕмӕ фӕндыр (Барахъты Гино) .... 283
358
Хъазуатон зиууон (Байаты Гаппо)
Литературоведческое издание
Джикаев Шамиль Федорович
Редактор А. Г. Царакти
Художник Н. У. Гаппоева Художественный редактор Г. 3. Чеджемты Технический редактор 3. С. Мисикова Корректор Э. Дз. Баликоева
Сдано в набор 25.11.97. Подписано к печати 15.03.99. Формат бумаги 70х|00'/и.
Бум. тип. № 1. Гарн. .шрифта литературная. Печать офсетная. Усл. п. л. 15,64.
Учетно-изд. листов 14,13. Тираж 1000 экз. Заказ № 3080. С. 16.
Комитет РСО-Алания по печати и делам издательств.
Издательство «Ир», 362040, г. Владикавказ, пр. Мира, 25.
Республиканское издательско-полиграфическое предприятие им. В. А. Гассиева, 362011,
г. Владикавказ, ул. Тельмана, 16.